<ul>
<li></li>
<li>266 f.Kr. – Sedan romarna har besegrat messapierna på halvön Salento (klacken på den italienska stöveln) håller konsulerna och fältherrarna Marcus Atilius Regulus och Lucius Julius Libo ett triumftåg genom Rom.</li>
<li>1573 – Under det pågående nordiska tjugofemårskriget utkämpas slaget vid Lode, där en svensk styrka på 900 man besegrar en rysk på 16&#160;000.</li>
<li>1719 – Den svenska riksdagen underkänner Karl XII:s syster Ulrika Eleonoras arvsrätt till den svenska tronen, men hon väljs ändå till regerande drottning av Sverige när hon går med på att godkänna den nya parlamentariska författningen, vilken hon skriver under den 19 februari.</li>
<li>1736 – 1734 års lag, som ersätter de medeltida Kristofers landslag och Magnus Erikssons stadslag som svensk lag, träder i kraft.</li>
<li>1896 – Den tyske forskaren Wilhelm Röntgen tar världens första röntgenbild, vilken avbildar den schweiziske läkaren Albert von Köllikers hand.</li>
<li>1910 – Det svenska fackförbundet Svenska kommunalarbetareförbundet bildas.</li>
<li>1926 – Internatläroverket Sigtunaskolan invigs av Sveriges ärkebiskop Nathan Söderblom.</li>
<li>1937 – 17 ledande kommunister ställs inför rätta i Moskva för att ha deltagit i en komplott, ledd av Lev Trotskij, för att störta Sovjetunionen. De avrättas tillsammans med 14 andra den 31 januari.</li>
<li>1943 – Under det pågående andra världskriget erövrar britterna den libyska staden Tripoli från axelmakterna.</li>
<li>1948 – Författaren Sven Lidman slutar som redaktör för Pingströrelsens tidning Evangelii Härold efter att han har hamnat i konflikt med rörelsens ledare Lewi Pethrus.</li>
<li>1950 – Sverige blir medlem av FN:s utbildnings-, vetenskaps- och kulturorgan Unesco.</li>
<li>1954 – Lennart Hyland ägnar det mesta av dagens avsnitt av sitt radioprogram Karusellen åt att introducera Frufridagen, en dag då alla hemmafruar ska få vara lediga och deras makar ska ta hand om hushållet. Dagen anordnas dagen därpå och redovisas i avsnittet en vecka senare.</li>
<li>1983</li>
<li></li>
<li>Den svenske tennisspelaren Björn Borg drar sig vid 27 års ålder tillbaka från tennisen efter tio års karriär inom sporten. 1991–1993 gör han en kort återkomst, innan han slutar spela tennis för gott.</li>
<li>Den ryska kärnkraftsdrivna satelliten Kosmos 1402 återinträder i atmosfären efter att ha varit uppe i rymden i ett halvår. Situationen är ett tag allvarlig, eftersom den inte går att kontrollera, men den störtar snart i Indiska oceanen.</li>
</ul>

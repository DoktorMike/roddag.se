<ul>
<li>1154 – Sedan Stefan av Blois har avlidit i Dover efterträds han som kung av England av sin kusin Matildas son Henrik II i enlighet med det fördrag, som har ingåtts året innan. Därmed uppstiger ätten Plantagenet på Englands tron och kommer att inneha den till 1399. Eftersom Henrik redan styr över stora delar av nuvarande Frankrike och som kung av England snart även får viss makt över Irland grundas därmed det så kallade angevinska riket, som omfattar nuvarande England och Wales, västra Frankrike och delar av Irland.</li>
<li>1187 – Sedan Urban III har avlidit en vecka tidigare väljs Alberto de Morra till påve och tar namnet Gregorius VIII. Denne avlider dock själv två månader senare.</li>
<li>1241 – Sedan Gregorius IX har avlidit den 22 augusti väljs Goffredo da Castiglione till påve och tar namnet Celestinus IV. Han avlider dock själv efter endast sexton dagar som påve, varefter påvestolen kommer att stå tom i ett och ett halvt år.</li>
<li>1415 – Slaget vid Azincourt under hundraårskriget mellan England och Frankrike.</li>
<li>1760 – Vid Georg II:s död efterträds han som kung av Storbritannien och Irland av sin sonson Georg III.[1]</li>
<li>1795 – Institut de France bildas.</li>
<li>1854 – Slaget vid Balaklava (även kallad Dödsritten vid Balaklava) under Krimkriget.</li>
<li>1902 – Vulkanen Santa María i Guatemala får ett utbrott varvid ca 5 000 invånare omkommer.[2]</li>
<li>1936 – Adolf Hitler och Benito Mussolini inleder samarbete och Berlin-Rom-axeln skapas.</li>
<li>1963 – The Beatles första konsert utanför Storbritannien äger rum i Sundstaaulan i Karlstad.</li>
<li>1970 – Kommunistiska Förbundet Marxist-Leninisterna (revolutionärerna), senare Kommunistiska Partiet, bildas på en konferens i Göteborg. En interimistisk centralkommitté med Frank Baude som ordförande utses.</li>
<li>1972 – En ny motorväg på E4 från Märsta/Arlanda till Uppsala öppnas för trafik.</li>
<li>1980 – Ett möte för bildande av Stiftelsen Aktionsgruppen för ett Framtids- och Miljöparti hålls i Solna vilket följande år resulterar i bildandet av Miljöpartiet de Gröna.</li>
<li>1983 – USA invaderar Grenada.</li>
<li>2001 – Microsoft släpper operativsystemet Windows XP.</li>
<li>2003 – Fredrik Reinfeldt väljs till Moderata samlingspartiets partiledare.</li>
<li>2007 – Första kommersiella flygningen med Airbus A380 genomförs av Singapore Airlines. Flighten avgår från Singapore och ankommer till Sydney.</li>
</ul>

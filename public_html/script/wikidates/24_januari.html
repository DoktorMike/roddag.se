<ul>
<li></li>
<li>1118 – Sedan Paschalis II har avlidit tre dagar tidigare väljs Giovanni Coniulo till påve och tar namnet Gelasius II.[1]</li>
<li>1273 – Biskop Folke Johansson, som har fungerat som tillförordnad ärkebiskop i Uppsala ärkestift sedan 1267, låter flytta Erik den heliges och de gamla ärkebiskoparnas ben från Gamla Uppsala till Östra Aros (nuvarande Uppsala), där man håller på att uppföra en ny domkyrka. Därmed flyttas också ärkestiftets centrum till den nya orten, som förblir så in i modern tid. Dessutom får dagen i den svenska almanackan, till minne av denna händelse, fram till namnsdagsreformen 1901 beteckningen Eric(us) translatus (latin för Eriks överflyttning).</li>
<li>1327 – Den engelske kungen Edvard II blir avsatt av parlamentet, anklagad för inkompetens. Han efterträds dagen därpå som kung av England och herre över Irland av sin son Edvard III, medan han själv sätts i fängsligt förvar och ett halvår senare blir torterad till döds.</li>
<li>1652 – Den småländska orten Gränna får stadsprivilegium.</li>
<li>1781 – Den nya svenska religionsfrihetslagen toleransediktet utfärdas. I denna stadgas att katoliker och andra icke-lutherska kristna som har kommit till Sverige fritt får utöva sin religion. Svenskar straffas dock fortfarande om de konverterar till någon annan trosuppfattning än den svenska protestantiska statsreligionen.</li>
<li>1808 – Johan Tobias Sergels staty av kung Gustav III (död 1792), uppförd nedanför Slottsbacken i Stockholm, avtäcks på kungens 62-årsdag (enligt Nya stilen; när kungen föddes 1746 hade Sverige fortfarande Gamla stilen och datumet var då 13 januari).</li>
<li>1848 – James W. Marshall hittar ”blänkande metallbitar” i ett vattenhjul vid ett sågverk i Sutter's Mill i Coloma i Kalifornien. Därmed inleds den kaliforniska guldrush, som kommer att vara till 1855 och som leder till att 300&#160;000 människor under dessa år invandrar till området och att Kalifornien blir en amerikansk delstat 1850.</li>
<li>1925 – Hjalmar Branting avgår av hälskoskäl som Sveriges statsminister och efterträds av Rickard Sandler. Han kvarstår dock som Socialdemokraternas partiledare till sin död en månad senare.</li>
<li>1963 – De svenska rallyförarna Erik Carlsson ”på taket” och Ewy Rosqvist-von Korff vinner herr- respektive damklassen i Monte Carlo-rallyt på samma dag.</li>
<li>1969 – Sveriges regering beslutar att man ska avskaffa säkerhetspolisens kritiserade åsiktsregister, där man har antecknat svenska medborgares politiska åsikter.</li>
<li>1983 – Svenska polisen ingriper när miljöaktivistgruppen Greenpeace försöker stoppa lastningen av utbränt kärnbränsle vid Ringhals kärnkraftverk utanför halländska Varberg.</li>
<li>1994 – I den svenska riksdagen enas Socialdemokraterna, Moderaterna, Folkpartiet och Kristdemokraterna om ett nytt pensionssystem som ska ersätta Allmän tilläggspension (ATP) från år 2000. I det nya systemet ska man själv placera en del kapital i fonder.</li>
<li>1995 – Den svenska forskningssatelliten Astrid (som blir Sveriges tredje) sänds upp från den ryska raketbasen Plesetsk.</li>
<li>2005 – Julia Tymosjenko efterträder Mykola Azarov som Ukrainas premiärminister och blir därmed landets första kvinna på posten.</li>
<li>2006 – Det amerikanska filmbolaget Disney meddelar att man har gått med på att köpa filmbolaget Pixar för 7,4 miljarder dollar, som lösning på en kontrovers kring bolagens kontrakt från 1997 att tillsammans producera fem filmer på tio år. Den 5 maj samma år avslutas affären och uppköpet är därmed klart.</li>
</ul>

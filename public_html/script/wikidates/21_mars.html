<ul>
<li></li>
<li>1421 – En fransk-skotsk styrka på 6&#160;000 man besegrar en engelsk på 10&#160;000 i slaget vid Baugé under det pågående hundraårskriget. Påven Martin V kommenterar segern med det medeltida talesättet att ”skottarna är ett gott motgift mot engelsmännen”.</li>
<li>1556 – Den protestantiske engelske ärkebiskopen av Canterbury Thomas Cranmer blir bränd på bål i Oxford. Han anses som Englands reformator, men är genom sin tro meningsmotståndare till den katolska drottning Maria. Genom att hon, tack vare hans protestantiska tro, kan anklaga honom för kätteri kan hon därigenom göra sig av med honom, genom att låta avrätta honom.</li>
<li>1804 – Code Napoléon, uppkallad efter kejsar Napoleon I och utarbetad av jurister som bland andra Jean Étienne Marie Portalis, införs som civilrättslig lag i Frankrike. Den är radikal för sin tid, bland annat genom att den säger att alla ska vara lika inför lagen, att inga samhällsgrupper ska ha några privilegier över andra, att var och en ska få ha den religion man vill och att alla som har möjlighet ska betala skatt. Numera utgör den dock grunden för de flesta demokratiska lagsystem.</li>
<li>1809 – Sedan den svenske befälhavaren Georg Carl von Döbeln under det pågående finska kriget den 17 mars har dragit tillbaka sina trupper från ögruppen Åland och en rysk styrka har följt efter dem över isen till Grisslehamn på svenska fastlandet, har von Döbeln inlett förhandlingar med den ryske befälhavaren Bogdan von Knorring. Denna dag avslutas förhandlingarna och de undertecknar båda den så kallade konventionen på Åland, vilken innebär ett tillfälligt stillestånd. Vidare stipulerar den, att ryssarna inte ska beträda det västsvenska fastlandet och dra sig tillbaka från Åland, medan svenskarna lovar att inte återbefästa ögruppen. von Knorring går med på dessa villkor, då han inte vill utsätta sina trupper för den risk det innebär att gå in på västsvensk mark och den 25 drar sig ryssarna tillbaka österut från Åland.</li>
<li>1933 – Adolf Hitler och rikspresident Paul von Hindenburg närvarar vid den tyska riksdagens öppningsceremoni, den så kallade Potsdamdagen. Sammankomsten bojkottas av socialdemokraternas och kommunisternas ledamöter.</li>
<li>1960 – 69 personer blir dödade och 180 såras, när polisen öppnar eld mot svarta demonstranter i det svarta bostadsområdet Sharpeville utanför den sydafrikanska staden Vereeniging. De svarta demonstrerar mot landets särskiljande apartheidlagar, när massakern inträffar. Den leder till att de svartas organisationer, däribland Pan Africanist Congress (PAC) och African National Congress (ANC) börjar organisera massaktioner och väpnat motstånd mot den sydafrikanska vita regeringen. Dessutom fördöms apartheid för första gången från internationellt håll och FN inför handelsembargo mot Sydafrika, vilket inte hävs helt förrän apartheidsystemet är avskaffat på 1990-talet. Det leder också till att dagen numera är internationella dagen mot rasism.</li>
<li>1980 – Den amerikanske presidenten Jimmy Carter tillkännager, att USA ämnar bojkotta årets olympiska sommarspel i Moskva, som en protest mot Sovjetunionens invasion av Afghanistan i december 1979. Detta leder till att totalt 65 nationer bojkottar spelen, men det är mest små idrottsnationer från Afrika, Asien och Sydamerika. Bland västvärldens större idrottsnationer är det endast USA, Kanada och Japan, samt från Europa endast Västtyskland och Norge, som bojkottar spelen.</li>
<li>1990 – Sydvästafrika, som sedan 1915 har stått under sydafrikansk kontroll och efter andra världskriget till och med annekterades av Sydafrika, blir formellt självständigt med namnet Namibia.[1] Det blir därmed det sista landet i Afrika, som uppnår självständighet från en kolonialmakt (Västsahara står än idag [2016] under marockansk kontroll och är alltså ännu inte självständigt).</li>
</ul>

<ul>
<li>480 f.Kr. – Slaget vid Thermopyle slutar med seger för perserna under Xerxes I. Hans armé krossar en styrka på 300 spartaner och 700 boiotier under den spartanske kungen Leonidas I:s befäl. I två dagar står grekerna emot persernas anstormning, men därefter skickas dels boiotierna bort, dels förråds spartanerna av Efialtes av Trakis, varpå de slåss till sista man och Leonidas stupar. Efter detta kan perserna invadera Grekland och ockuperar Attikahalvön.</li>
<li>1492 – Sedan Innocentius VIII har avlidit den 25 juli väljs Rodrigo Lanzol-Borja y Borja till påve och tar namnet Alexander VI.</li>
<li>1920 – Ryssland erkänner Lettland.[1]</li>
<li>1926 – Río Muni, Fernando Póo och Annobón går samman under namnet Spanska Guinea.[2]</li>
<li>1960 – Tchad förklaras självständigt från Frankrike.[3]</li>
<li>1987 – Alan Greenspan tillträder som ordförande för USA:s centralbank.</li>
<li>2000 – En Super Puma havererar då den slagit i bladen i en bergvägg i samband med en räddningsflygning vid Kebnekaise. Samtliga tre ombordvarande omkommer.</li>
</ul>

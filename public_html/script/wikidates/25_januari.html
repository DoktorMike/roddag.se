<ul>
<li></li>
<li>817 – Sedan Stefan IV har avlidit dagen innan väljs Paschalis I till påve.</li>
<li>844 – Vid påve Gregorius IV:s död väljs Johannes VIII till påve av folket i Rom. Två dagar senare väljer adeln istället Sergius II till påve och avsätter Johannes VIII. Sergius ingriper för att rädda honom till livet och han spärras in i kloster för resten av sitt liv.</li>
<li>1320 – Sedan Erik Menved har avlidit året innan utropas hans bror Kristofer officiellt till kung av Danmark på landstinget i Viborg på Jylland.</li>
<li>1556 – Svenskarna slår tillbaka det anfall mot Viborgs slott, som ryssarna har inlett den 21 januari.</li>
<li>1907 – Sveriges första socialdemokratiska kvinnokonferens hålls i Stockholm och kräver att kvinnlig rösträtt ska införas. Det dröjer dock till 1919 innan den införs och till 1921 innan svenska kvinnor för första gången får rösta i allmänna val.</li>
<li>1916 – Lars Hanson gör succé i titelrollen när August Strindbergs pjäs Gustaf III från 1902 har premiär på Intima teatern i Stockholm.</li>
<li>1920 – Den svenska grenen av organisationen Rädda Barnen anordnar en ”linnesöndag” till förmån för de frysande och sjuka barnen i Österrikes huvudstad Wien. Detta sker endast två månader efter att den svenska grenen har grundats (19 november året innan).</li>
<li>1922 – Sveriges riksdag genomför en grundlagsändring som gör det möjligt att anordna konsultativa (rådgivande) folkomröstningar. Redan den 27 augusti samma år hålls den första, som handlar om förbud mot rusdrycker.</li>
<li>1924 – De första olympiska vinterspelen invigs i franska Chamonix. Fram till 1992 hålls vinterspelen alltid samma år som sommarspelen, men därefter börjar man hålla dem under de jämna år, då sommarspelen inte hålls.</li>
<li>1925 – S:t Matteus kyrka i Stockholm återinvigs efter att ha genomgått en genomgripande restaurering sedan 1923.</li>
<li>1937 – Världens längsta såpopera, den dagliga serien The Guiding Light, har premiär i amerikansk radio. 1952 flyttar den till TV och när den läggs ner 2009 har den sänts i över 18&#160;000 avsnitt i radio och TV.</li>
<li>1946 – Sverige lämnar ut 146 av 167 balter (främst letter) som 1944 har flytt till Sverige i tysk uniform, samt 227 tyskar, till Sovjetunionen.[1] En stark opinion, som hävdar att balterna har tvångsrekryterats av tyskarna, försöker in i det sista stoppa utlämningen.[2] Däremot sker inga protester mot utlämnandet av tyskarna.</li>
<li>1957</li>
<li></li>
<li>Sverige inför allmän vaccinering av barn mot polio, vilket leder till att sjukdomen inom några år i princip försvinner från landet.</li>
<li>Den svenska figuren Skogsmulle, som ska lära barn om naturen och att inte skräpa ner i den, skapas av Gösta Frohm på Lida friluftsgård. Så småningom inrättas ”mulleskolor” över hela landet, vilka kännetecknas av Skogsmulles hälsningsfras ”Hej kollikock”.</li>
</ul>

<ul>
<li></li>
<li>1431 – Sedan engelsmännen under det pågående hundraårskriget mot Frankrike den 23 maj året innan har tillfångatagit den franska bondflickan tillika härledaren Jeanne d'Arc inleds en rättegång mot henne i Rouen, där de engelska ockupationsstyrkorna har sitt säte. Hon döms så småningom till döden för kätteri och avrättas genom att brännas på bål den 30 maj.</li>
<li>1439 – Ett bondeuppror i Finland, som utbröt året innan, slås ned av riksföreståndaren Karl Knutssons trupper.</li>
<li>1522 – Sedan Leo X har avlidit året innan väljs Adriaan Florenszoon Boeyens till påve och tar namnet Hadrianus VI.</li>
<li>1636 – Svenska kronan ger oktroj (handelsprivilegium) åt Nya Kopparkompaniet att årligen i tre och ett halvt år köpa 6&#160;000 skeppund (cirka 900 ton) koppar från Amsterdam.</li>
<li>1644 – Svenskarna besegrar danskarna i slaget vid Kolding under det pågående Torstensons krig.</li>
<li>1760 – En afghansk här besegrar trupper från Marathariket i slaget om Barari Ghat.</li>
<li>1788 – Connecticut ratificerar den amerikanska konstitutionen och blir därmed den 5:e delstaten som upptas i den amerikanska unionen.</li>
<li>1792 - Freden i Jassy riket.</li>
<li>1806 – Sedan den brittiske amiralen Horatio Nelson har stupat under slaget vid Trafalgar den 21 oktober året innan får han denna dag en statsbegravning Sankt Pauls-katedralen i London.</li>
<li>1812 – Franska trupper besätter Svenska Pommern, trots att Sverige och Frankrike för tillfället formellt har slutit fred. Napoleons avsikt med besättandet är att skrämma Sverige till att gå med på Frankrikes sida i kriget mot Ryssland. Effekten blir dock den motsatta, eftersom Sverige den 18 juli samma år sluter fred med Storbritannien och året därpå går i krig mot Frankrike.</li>
<li>1839 – Franska vetenskapsakademien presenterar Louis Jacques Mandé Daguerres och Nicéphore Niépces uppfinning daguerrotypin, en mycket tidig form av fotografering.</li>
<li>1858 – Republiken Texas siste president Anson Jones, som var emot den amerikanska annekteringen av Texas 1845, begår självmord i bitterhet över att inte ha lyckats bli Texas representant i den amerikanska senaten.</li>
<li>1861 – Mississippi blir den andra delstaten som formellt utträder ur den amerikanska unionen för att istället bli en del av Amerikas konfedererade stater (engelska: The Confederate States of America [CSA]).[1] Under de följande månaderna lämnar fler och fler stater unionen och den 12 april utbryter det amerikanska inbördeskriget mellan USA och CSA.</li>
<li>1863 – Pansarfartyg från nordstaterna inleder ett bombardemang av sydstatsfortet Ford Hindman i Arkansas under amerikanska inbördeskriget. Den 11 januari faller fortet i nordstaternas händer.</li>
<li>1878 – Umberto I blir kung av Italien sedan hans far Viktor Emanuel II har avlidit samma dag.</li>
<li>1900 – Lorensbergs Cirkus i Göteborg brinner ner.</li>
<li>1921 – August Strindbergs samlade skrifter, redigerade av John Landquist, ges ut totalt i 55 band, nio år efter författarens död.</li>
<li>1924 – Sedan det svenska riksdagspartiet Liberala samlingspartiet har splittrats på frågan om ett svenskt alkoholförbud bildas Frisinnade folkpartiet, som är för ett förbud, medan förbudsmotståndarna bildar Liberala riksdagspartiet. Den liberala riksdagsorganisationen Frisinnade Landsföreningen knyts samman med Frisinnade folkpartiet, eftersom den också är för ett förbud. 1934 går de båda liberala partierna åter samman och bildar Folkpartiet.</li>
<li>1945 – Under andra världskriget inleder USA en invasion av den filippinska ön Luzon och inleder därmed återerövringen av Filippinerna från Japan.</li>
<li>1951 – Förenta nationernas högkvarter i New York invigs, sedan organisationen har grundats fem och ett halvt år tidigare.</li>
<li>1954</li>
<li></li>
<li>Den första elektroniska matematikmaskinen visas upp.</li>
<li>Ångaren Nedjan av Simrishamn går under i svår storm utanför Eggegrund, varvid hela besättningen på 26 man omkommer.</li>
</ul>

<ul>
<li></li>
<li>1069 – När den norske kungen Magnus Haraldsson dör blir hans bror Olav Kyrre (som har varit hans medregent sedan 1067) ensam kung av Norge.</li>
<li>1074 – När den danske kungen Sven Estridsson dör inleds den period i Danmarks historia då fem av hans söner kommer att efterträda varandra på tronen. Det är möjligt att sonen Harald Hein väljs till kung av Danmark redan vid Svens död, men det är inte helt säkert förrän 1076.</li>
<li>1357 – Den svenske kungen Magnus Eriksson sluter fred i Jönköping med sin son Erik, vilket tillfälligt avslutar dennes uppror mot fadern. Genom denna fred erkänns Erik som kung över Skånelandskapen (utom norra Halland), Östergötland, Finland och delar av Småland, medan Magnus förblir kung över resten av riket. Freden är dock bräcklig och i november samma år sluts en ny uppgörelse mellan far och son, genom vilken Erik tillskansar sig ytterligare landområden inom det svenska riket.</li>
<li>1503 – En spansk styrka på 6&#160;000 man besegrar en fransk-schweizisk på 10&#160;000 i slaget vid Cerignola i mellersta Italien. Detta räknas som det första slaget i världshistorien, som avgörs genom användandet av eldhandvapen med krut, då fransmännen och schweizarna först blir nedskjutna av skyttar med hakebössor, innan spanjorerna sätter in den avgörande stöten mot dem med kavalleri. Hakebössor har använts i strid sedan mitten av 1400-talet (bland annat under slaget vid Brunkeberg vid Stockholm 1471) och vad hakeskyttarna gör i slaget hade kunnat göras av bågskyttar, men slaget leder till, att bössor får ökad användning i europeisk krigföring och under 1500-talet konkurrerar ut pilbågarna.</li>
<li>1788 – Maryland ratificerar den amerikanska konstitutionen och blir därmed den 7:e delstaten som upptas i den amerikanska unionen.[1]</li>
<li>1789 – 18 av de 42 besättningsmännen på det brittiska flottfartyget HMS&#160;Bounty, som är på väg från Tahiti till Antillerna, gör under Fletcher Christians ledning, myteri mot den hårdföre kapten William Bligh. Kaptenen och de 23 besättningsmän, som inte gör myteri, sätts ut i fartygets livbåt och tar sig tillbaka mot den sydostasiatiska övärlden. Myteristerna tar sig till ön Pitcairn, där de slår sig ner och grundar en ny koloni.</li>
<li>1945 – Sedan den italienske fascistdiktatorn Benito Mussolini och hans älskarinna Clara Petacci har blivit tillfångatagna av italienska partisaner dagen innan blir de båda, tillsammans med tre andra fascister, arkebuserade och kropparna hängs sedan i anklarna upp till allmänt beskådande på en bensinstation i Milano.</li>
<li>1947 – Den norske upptäcktsresanden Thor Heyerdal och fem andra besättningsmedlemmar ger sig med balsaflotten Kon-Tiki av från Callao i Peru, för att segla över Stilla havet. Den 7 augusti strandar flotten i Polynesien, efter att ha seglat 7&#160;000 mil under 101 dagar och Heyerdal vill med resan bevisa, att det var möjligt för forntidens människor att ha utvandrat från Sydamerika till Sydostasien.</li>
<li>1996 – Den egyptiska islamistiska terroristgruppen Gama'a al-Islamiyya, som vill ersätta Egyptens regering med islamistiskt styre, dödar 18 grekiska turister på Europa Hotel i Kairo, då de av misstag tror dem vara judar.</li>
</ul>

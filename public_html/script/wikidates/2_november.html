<ul>
<li>676 – Sedan Adeodatus II har avlidit den 17 juni väljs Donus till påve.[1]</li>
<li>1389 – Sedan Urban VI har avlidit den 15 oktober väljs Piero Tomacelli till påve och tar namnet Bonifatius IX.</li>
<li>1810 – Jean Baptiste Bernadotte gör sitt intåg i Stockholm som ny svensk kronprins.</li>
<li>1889 – North Dakota och South Dakota blir den 39:e respektive 40:e delstaten att ingå i den amerikanska unionen.[2][3]</li>
<li>1917 – I Balfourdeklarationen uttalar Storbritannien sitt stöd för judisk bosättning i Palestina.</li>
<li>1936 – BBC One inleder sina sändningar i Storbritannien som den första reguljära tv-kanalen i världen. Då hette kanalen BBC Television Service.</li>
<li>1942 – Bernard L Montgomery och den brittiska 8:a armén besegrar Erwin Rommel och den tyska Afrikakåren i slaget vid el-Alamein.</li>
<li>1976 – Demokraten Jimmy Carter vinner presidentvalet i USA över den sittande presidenten republikanen Gerald Ford.</li>
<li>1982 – Channel 4 inleder sina sändningar och Storbritannien får därmed sin andra kommersiella tv-kanal efter ITV.</li>
<li>2004 – Presidentval i USA. Efter en mycket jämn kamp mot John Kerry väljs George Walker Bush till president. Rekordhögt valdeltagande.</li>
</ul>

<ul>
<li>1792 – Den svenske kungen Gustav III blir skjuten av kaptenen Jacob Johan Anckarström på en operamaskerad på Kungliga Operan i Stockholm. Kungen avlider dock inte omedelbart, såsom konspiratörerna bakom dådet har hoppats på och mördaren blir snabbt infångad. Trots att man finner en hel grupp konspiratörer bakom det hela är det bara Anckarström (som höll i mordvapnet) som döms till döden och avrättas. Övriga konspiratörer döms till fästning och landsförvisning eller andra, mildare straff, sedan kungen knappt två veckor senare har avlidit av sina skador och tillstötande sjukdomar.</li>
<li>1935 – Den tyske rikskanslern Adolf Hitler tillkännager, att Tyskland ämnar återupprusta sina stridskrafter i strid med den 1919 undertecknade Versaillesfreden efter första världskriget. Samma dag återinförs värnplikten i Tyskland, för att man ska kunna bygga upp den tyska armén.</li>
<li>1939 – Dagen efter att Tyskland har annekterat den tjeckiska delen av Tjeckoslovakien utropas Tjeckien av Hitler som tyskt protektorat med namnet Böhmen-Mähren.[1] Slovakien har två dagar tidigare blivit självständigt och behåller formellt sin självständighet till andra världskrigets slut 1945, även om det i praktiken står under tyskt beskydd och 1944–1945 även är ockuperat av Tyskland.</li>
<li>1978</li>
<li>Den förre italienske premiärministern Aldo Moro blir kidnappad av den väpnade vänsterorganisationen Röda brigaderna, som skjuter ihjäl hans fem livvakter. När kidnapparna inte får sina krav för att släppa Moro tillgodosedda dödar de honom och han återfinns i bagaget på en bil i centrala Rom den 9 maj.</li>
<li>Den liberiaregistrerade oljetankern Amoco Cadiz går på grund och bryts sönder i tre delar vid Ploudalmézeau utanför nordvästfranska Bretagnes kust. Då samtliga dess 1,6&#160;miljoner fat råolja på 220&#160;000 ton läcker ut i havet orsakar detta världens dittills värsta oljekatastrof.</li>
</ul>

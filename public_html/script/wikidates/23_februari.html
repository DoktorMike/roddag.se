<ul>
<li></li>
<li>1329 – Valdemar III abdikerar från den danska tronen efter diverse uppror mot honom. Kristofer II, som blev avsatt tre år tidigare (1326) för att bereda plats åt honom på tronen, återkommer som kung av Danmark, dock endast till namnet, eftersom landet i det närmaste har upphört att existera, då det är helt bortpantat till utländska herrar, framförallt tyska furstar. När Kristofer dör tre år senare (1332) kommer den danska tronen stå tom i åtta år (till 1340), eftersom man anser det lönlöst att välja någon ny kung.</li>
<li>1455 – Den tyske uppfinnaren Johannes Gutenberg (känd som ”boktryckarkonstens fader”) påbörjar tryckningen av sitt mest kända tryckverk, en Bibel i den första latinska översättningen från slutet av 300-talet. Arbetet sker i Mainz och tar tre år; av de tryckta exemplaren finns idag (2016) 11 stycken bevarade på pergament och 48 på papper och detta blir den mest kända inkunabeln.</li>
<li>1836 – En mexikansk armé på 5&#160;000 man, ledd av Antonio López de Santa Anna, inleder en belägring av fästningen Alamo i San Antonio i Texas, som försvaras av 182 texasbor. Belägringen pågår till den 6 mars och även om den mexikanska armén segrar i det efterföljande slaget vid Alamo leder den 12 dagar långa fördröjningen till att texanska förstärkningar hinner anlända och att Texas därmed vinner självständighetskriget mot Mexiko.</li>
<li>1905 – Organisationen Rotary grundas i amerikanska Chicago av advokaten Paul Harris. Den är öppen för yrkesverksamma män och kvinnor och syftar till att höja den etiska och humanitär standarden i samhället. 1910 blir organisationen internationell och 1926 grundas den första svenska Rotaryklubben i Stockholm.</li>
<li>1912 – Fyra och en halv månad efter att den amerikanske industrimannen och filantropen Andrew Carnegie har grundat den svenska Carnegiestiftelsen, som ska belöna personer, som inom Sveriges gränser räddar människoliv, utdelas de första belöningarna. En av medaljörerna är femårige Karl Gunnar Åberg, som har räddat sina tre syskon ur en eldsvåda.</li>
<li>1939 – Under årets oscarsgala får den amerikanske filmtecknaren Walt Disney en hedersoscar i form av en stor och sju små statyetter för sin första tecknade långfilm Snövit och de sju dvärgarna, som hade premiär 1937.</li>
<li>1942 – Två och en halv månad efter att USA har hamnat i krig med Japan och därmed gått med i andra världskriget dyker en japansk ubåt upp utanför södra Kaliforniens kust och beskjuter några oljeraffinaderier väster om Santa Barbara. Detta blir det ena av två japanska anfall mot amerikanska fastlandet under kriget och det första utländska anfallet mot amerikansk mark på den nordamerikanska kontinenten sedan 1812 års krig 130 år tidigare.</li>
<li>1945</li>
<li></li>
<li>Den amerikanske fotografen Joe Rosenthal tar en mycket berömd bild av hur fyra amerikanska soldater reser den amerikanska flaggan på stillahavsön Iwo Jima, sedan amerikanerna fyra dagar tidigare har inlett en invasion av ön. Det dröjer dock till 26 mars, innan slaget om Iwo Jima är helt avgjort och ön är i amerikanska händer.</li>
<li>Amerikanska trupper återtar den filippinska huvudstaden Manila från japanerna, som har hållit den besatt sedan 2 januari 1942.</li>
<li>De allierade bombar den sydtyska staden Pforzheim, som på en timme blir fullständigt ödelagd, varvid 17&#160;000 människor omkommer.</li>
</ul>

<ul>
<li></li>
<li>380 – Den romerske kejsaren Theodosius I utfärdar, tillsammans med medkejsarna Gratianus och Valentinianus II, det så kallade ediktet i Thessaloniki, genom vilket de uppmanar alla romerska medborgare att konvertera till kristendomen, som därmed blir statsreligion i det romerska riket.</li>
<li>1477 – Den svenske ärkebiskopen Jakob Ulvsson får påvligt tillstånd att grunda ett universitet i Uppsala, vilket därmed blir Nordens första. Grundandet, som sker samma år, får även viss politisk betydelse, eftersom den danske kungen Kristian I är i färd med att grunda ett i Köpenhamn och man strävar efter att hinna före. Köpenhamns universitet grundas först två år senare.</li>
<li>1844 – Santo Domingo blir självständigt, drygt 20 år efter att styret övertogs från Frankrike av Haiti (som i sig blev självständigt från Spanien 1804).[1]</li>
<li>1900</li>
<li></li>
<li>Det brittiska socialdemokratiska partiet Labour Representation Committee (LRC) grundas vid en konferens i Memorial Hall på Farringdon Street i London. Sex år senare byter man namn till Labourpartiet och idag (2016) är det ett av de största partierna i Storbritannien, som kämpar om regeringsmakten med huvudmotståndarna de konservativa.</li>
<li>Efter en kontrovers mellan ledningen och fotbollsspelarna i den tyska sportklubben MTV 1879 München väljer spelarna att bryta sig ur föreningen och grundar istället fotbollsklubben FC Bayern München.</li>
</ul>

<ul>
<li>1066 – Harald Godwinson kröns till kung av England, sedan han har efterträtt Edvard Bekännaren på tronen dagen innan.</li>
<li>1389 – Universitetet i Köln, som har grundats året innan, öppnas vid en ceremoni i Kölnerdomen.</li>
<li>1364 – En vapenvila mellan Sverige och Danmark från november året innan löper ut.</li>
<li>1453 – Österrikes styrande hertigar har sedan mitten av 1300-talet använt titeln ärkehertig, men det är först nu, som den tysk-romerske kejsaren erkänner titeln (vilket hänger samman med att de österrikiska habsburgarna nu börjar få ett fast grepp om den tysk-romerska kejsartiteln). Österrike förblir sedan ärkehertigdöme fram till 1804, då det istället utropas till ett eget kejsardöme.</li>
<li>1612 – Axel Oxenstierna utnämns till Sveriges rikskansler, en post som han kommer att inneha till sin död 42 år senare.</li>
<li>1658 – Svenskarna lyckas häva den litauiska blockaden av Riga, som har pågått sedan oktober året innan.</li>
<li>1661 – 50 medlemmar av den puritanska engelska sekten femte monarkins män försöker utan framgång ta kontroll över London i ”Kung Jesu namn”. De flesta blir dödade eller tillfångatagna och två veckor senare blir elva av dem rådbråkade och steglade för högförräderi.</li>
<li>1810 – Sverige och Frankrike sluter fred i Paris, vilken innebär att Sverige tvingas ansluta sig till kontinentalsystemet (den franska blockaden av Storbritannien), men återfår Svenska Pommern.</li>
<li>1900 – Efter att en tid under det pågående boerkriget ha belägrat fästningen Ladysmith gör boerna ett försök att inta den, men drivs tillbaka av brittiska styrkor.</li>
<li>1907 – Maria Montessori öppnar sin första skola och sitt första daghem för arbetarklassens barn i Rom.</li>
<li>1912 – New Mexico blir den 47:e delstaten som upptas i den amerikanska unionen.[1]</li>
<li>1929</li>
<li>Kung Alexander I av Jugoslavien upphäver landets grundlag och utropar sig själv till diktator under den så kallade 6 januari-diktaturen (Šestojanuarska diktatura).</li>
<li>Heinrich Himmler utses till chef över de tyska nazisternas SS-styrkor.</li>
</ul>

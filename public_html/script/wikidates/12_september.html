<ul>
<li>490 f.Kr. – En persisk armé på över 20&#160;000 man råds av Hippias att landstiga i Marathonbukten, där de möter atenarna, understödda av plataiaierna. Perserna besegras av 11&#160;000 greker under Kallimachos och Miltiades ledning i slaget vid Marathon. Omkring 6&#160;400 perser stupar, medan endast 192 greker, däribland Atens krigsarkont Kallimachos, möter samma öde. Efter slaget återvänder perserna hem.</li>
<li>Före slaget skickar atenarna löparen Feidippides att söka hjälp av Sparta. Spartanerna dröjer dock, eftersom de har religiösa krav (Karneia), som säger att de måste vänta till nästa fullmåne. Den grekiske historikern Herodotos, som är huvudkällan till uppgifter om de grekisk-persiska krigen, omnämner Feidippides som sändebudet, som springer från Aten till Sparta för att be om hjälp, och sedan tillbaka, en sträcka på över 24 mil[1] åt vardera hållet.[2] Det sägs att hans sista ord, innan han kollapsar och faller död ner, är ”Chariete nikomen” (”Var hälsade, vi har segrat”).</li>
</ul>

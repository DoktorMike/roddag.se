<ul>
<li>275 – Sedan Felix I har avlidit året innan väljs Eutychianus till påve.</li>
<li>1465 – Kung Karl Knutssons här blir besegrad av ärkebiskop Jöns Bengtssons trupper i slaget på Stockholms isar under det pågående upproret mot kungen. En knapp månad senare blir kungen avsatt av ärkebiskopen, varefter Linköpingsbiskopen Kettil Karlsson blir riksföreståndare.</li>
<li>1843 – Operan Don Pasquale av Gaetano Donizetti har urpremiär i Paris.</li>
<li>1896 – Utah blir den 45:e delstaten som upptas i den amerikanska unionen.[1]</li>
<li>1904 – Stockholms hembiträdesförening grundas under namnet Stockholms tjänarinneförening.[2] Fram till nedläggningen 1970 är den fackförbund för hembiträden och barnflickor i den svenska huvudstaden.</li>
<li>1911 – Sveriges fyra första postautomobiler tas i bruk i Göteborg. De ersätter 18 hästar vid posthämtning vid tågen.</li>
<li>1918 – Sverige erkänner Finland som självständig stat, sedan landet har utropat sig självständigt från Ryssland den 6 december året innan.</li>
<li>1919 – Första numret av den svenska dagstidningen Norrländska Socialdemokraten (NSD) ges ut. Den har grundats året innan, för att vara partiorgan till de svenska Socialdemokraterna, sedan det ursprungliga organet Norrskensflamman har övergått till Sveriges socialdemokratiska vänsterparti vid partisprängningen 1917. 2016 är den Norrbottens största dagstidning och den största i Sverige, som betecknar sig som socialdemokratisk.</li>
<li>1928 – Den ryska passagerarångaren Ogoza går under i en storm på Svarta Havet, varvid 250 personer omkommer.</li>
<li>1958 – Den sovjetiska satelliten Sputnik 1, som blev världens första då den sändes upp i rymden den 4 oktober året innan, återinträder i atmosfären och brinner upp.</li>
<li>1974 – Journalisterna Jan Guillou och Peter Bratt och förre IB-anställde Håkan Isacson döms till ett års fängelse var, sedan de i tidningen Folket i Bild/Kulturfront har avslöjat den hemliga statliga svenska underrättelseorganisationen Försvarsstabens särskilda byrå, en händelse som har gått till historien under namnet IB-affären.</li>
<li>1987 – Camilla Nilsson blir den första svenska kvinnan som vinner en alpin världscuptävling, vilket sker i Maribor i Jugoslavien.</li>
<li>2010 – Skyskrapan Burj Khalifa i Förenade Arabemiratens huvudstad Dubai, invigs och blir med sina 828 meter världens högsta byggnad.</li>
</ul>

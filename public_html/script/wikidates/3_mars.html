<ul>
<li></li>
<li>468 – Sedan Hilarius har avlidit den 29 februari väljs Simplicius till påve.</li>
<li>1431 – Sedan Martin V har avlidit den 20 februari väljs Gabriele Condulmaro till påve och tar namnet Eugenius IV.</li>
<li>1538 – Den förre svenske riksföreståndaren Sten Sture den yngres son Svante Sture den yngre gifter sig med Märta Eriksdotter (Leijonhufvud), med vilken han med tiden får 15 barn.</li>
<li>1813 – Den franska ön Guadeloupe i Västindien, som är ockuperad av britterna sedan 1810, överlåts genom den så kallade Guadeloupeöverenskommelsen formellt till Sverige, som kompensation för de eventuella egendomsförluster som den nyvalde svenske kronprinsen Karl (XIV) Johan kan tänkas lida, eftersom han har varit fransk marskalk, men nu övergått till den franske kejsaren Napoleon I:s fiender. Under de 15 månader, som ön är svensk koloni hinner svenskarna dock inte ta ön i besittning, trots att en expedition utrustas för ändamålet. Genom freden i Paris den 30 maj 1814 återlämnar Sverige ön till Frankrike mot att kungahuset får 24 miljoner franc. Då denna summa 1815 används för att betala av på den svenska statsskulden får kungahuset istället räntan på pengarna som en del i apanaget. Detta kvarstår fram till 1983, då denna särskilda räntefond avskaffas och istället blir en del av det allmänna apanaget, som då höjs något.</li>
<li>1845 – Florida blir den 27:e delstaten som upptas i den amerikanska unionen.[1]</li>
<li>1857 – Frankrike och Storbritannien förklarar formellt krig mot Kina i det andra opiumkriget, som i praktiken har utbrutit redan året innan. Kriget leder till att Kina erkänner britternas besittning av Hongkong (som de i praktiken har innehaft sedan första opiumkriget femton år tidigare) och att Ryssland erövrar kinesiska landområden vid stilla havet.</li>
<li>1875</li>
<li></li>
<li>Den franske kompisitören Georges Bizets opera Carmen har urpremiär i Paris, men får ett svalt mottagande av publiken, eftersom den socialrealistiska miljön i föreställningen är ny inom operan. Numera är det en av världens mest kända operaföreställningar.</li>
<li>Världens första ishockeymatch inomhus spelas i Montréal i Kanada.</li>
</ul>

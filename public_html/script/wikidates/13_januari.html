<ul>
<li></li>
<li>1435 – Engelbrekt Engelbrektsson utses till svensk rikshövitsman vid ett möte i Arboga, vilket har kallats Sveriges första riksdag. Utnämningen innebär emellertid, att Engelbrekt är landets högste befälhavare i avsaknad av kung (den sittande Erik av Pommern har blivit avsatt året innan) och han kommer att behålla posten till sin död året därpå (även om Erik av Pommern återkommer som kung redan på hösten samma år).</li>
<li>1544 – Genom Västerås arvförening införs arvkungadömet i Sverige. Kronan ska nu ärvas av kungens äldste son och därmed blir prins Erik (XIV) tronarvinge, medan de övriga kungliga sönerna tilldelas ärftliga hertigdömen. Sverige förklaras nu också officiellt vara ett evangeliskt (protestantiskt) rike. Själamässor, helgondyrkan och vallfärder förbjuds. Krucifixen tas ner från kyrkväggarna och motståndare till nyordningen anklagas som kättare.</li>
<li>1631 – Genom fördraget i Bärwalde får Sverige 400&#160;000 riksdaler årligen av Frankrike, mot att ställa upp med 36&#160;000 man i Tyskland, där trettioåriga kriget pågår.</li>
<li>1830 – Venezuela utropar sin självständighet från Storcolombia,[1] och i oktober samma år utropas landet till republik. Venezuela har ingått i Storcolombia (som officiellt heter Republiken Colombia) sedan 1819, då kolonin Nya Granada blev självständig från Spanien och bildade det nya storriket, men inre stridigheter under senare år har lett till, att riket nu faller sönder. Senare samma år gör sig även Ecuador självständigt och året därpå upplöses Storcolombia formellt.</li>
<li>1915 – Gotlandsbåtarnas turer läggs om till dagtid på grund av risken för minor i Östersjön under det pågående första världskriget.</li>
<li>1921 – De svenska partierna Bondeförbundet och Jordbrukarnas Riksförbund går samman och bildar Bondeförbundet, som etablerar sig som riksdagsparti.</li>
<li>1928 – Konserthuset i Göteborg, en byggnad helt i trä från 1904, brinner ner.</li>
<li>1935 – I Saarlandet på gränsen mellan Frankrike och Tyskland, vilket har stått under franskt styre på mandat från Nationernas förbund sedan första världskrigets slut, hålls en folkomröstning om vilket land området ska tillhöra. Drygt 90&#160;procent av de röstande är för en förening med Tyskland.</li>
<li>1953 – Den jugoslaviske statschefen Josip Broz Tito väljs till Jugoslaviens president, vilket han sedan förblir till sin död 1980.</li>
<li>1956 – 20 personer, varav 12 skolungdomar, dödas när ett skenande malmtåg kolliderar med en rälsbuss i Ställdalen i Västmanland.</li>
<li>1968 – Johnny Cash spelar in albumet At Folsom Prison i fängelset Folsom State Prison i Kalifornien. Den sista låten på albumet heter Greystone Chapel och är skriven av en av internerna på fängelset.</li>
<li>1970 – Den sista svenska tvåkammarriksdagen öppnas. Året därpå upplöses denna och ersätts av den nuvarande enkammarriksdagen.</li>
<li>1982 – Ett flygplan havererar mot en bro i USA:s huvudstad Washington, D.C. varvid 78 personer omkommer.</li>
<li>1991 – Under den baltiska självständighetskampen mot Sovjetunionen besätts tv-tornet i Litauens huvudstad Vilnius av sovjetiska trupper, varvid 14 demonstranter dödas. Åtta månader senare (6 september) erkänner Sovjet Litauens självständighet.</li>
<li>1998 – Den italienske författaren Alfredo Ormando tänder eld på sig själv utanför Peterskyrkan i Vatikanstaten, som protest mot den romersk-katolska kyrkans syn på homosexualitet.</li>
<li>2003 – Göteborgskommitténs rapport om kravallerna i samband med EU-toppmötet i Göteborg två år tidigare publiceras. Polisen kritiseras hårt för sitt agerande under kravallerna.</li>
<li>2012 – Det italienska kryssningsfartyget M/S Costa Concordia går på grund och kantrar utanför Italiens västkust.</li>
</ul>

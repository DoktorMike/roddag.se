<ul>
<li>1437 – Fem dagar efter att den svenske upprorsledaren Erik Pukes bondehär har besegrat marsken Karl Knutssons yrkesarmé i slaget vid Hällaskogen sluts ett stillestånd mellan dem i Skultuna. Erik Puke blir dock genom svek fängslad av Karl Knutsson och avrättas i början av februari. Därmed är hans uppror över.</li>
<li>1901 – När Storbritanniens regerande drottning Viktoria dör efter 63 år på tronen blir hennes son Edvard VII kung av Storbritannien.[1]</li>
<li>1905 – Blodiga söndagen äger rum i Sankt Petersburg.</li>
<li>1912 – Den svenske författaren August Strindberg uppvaktas på sin 63-årsdag av 10&#160;000 personer i ett fackeltåg utanför hans bostad. Han får ett alternativt Nobelpris efter en insamling. Strindberg avlider knappt fyra månader senare.</li>
<li>1924 – Ramsay MacDonald blir Storbritanniens premiärminister, vilket är första gången landet får en regering ledd av Labourpartiet.</li>
<li>1932 – Den svenske nazistledaren Birger Furugård talar inför 6&#160;000 människor på Hötorget i Stockholm, när de svenska nazisterna håller sitt första offentliga möte.</li>
<li>1963 – Den västtyske förbundskanslern Konrad Adenauer och den franske presidenten Charles de Gaulle undertecknar det så kallade Élysée-fördraget i Élyséepalatset i Paris. Fördraget blir en milstolpe i relationerna mellan Frankrike och Tyskland och ses som slutpunkten på den månghundraåriga arvfiendskapen mellan länderna. Det träder i kraft 2 juli samma år.</li>
<li>1980 – Det svenska vitvaruföretaget Electrolux köper metallindustrikoncernen Gränges för 725 miljoner kronor.</li>
<li>1984 – Det amerikanska datorföretaget Apple Inc. lanserar sin första persondator, som kallas Macintosh 128k eftersom den har 128 kilobyte RAM-minne.</li>
</ul>

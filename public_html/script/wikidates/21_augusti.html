<ul>
<li>1157 – När den norske kungen Öystein Haraldsson dör återstår endast Inge Krokrygg av de tre bröder, som de senaste åren har samregerat Norge. Vid Öysteins död utropas dock den tredje brodern Sigurds tioårige son Håkon Herdebrei till kung i dennes ställe, i opposition mot farbrodern Inge.</li>
<li>1772 – Kung Gustav III samlar riksdagen i rikssalen, med kungavänliga trupper uppställda utanför. Kungen läser upp 1772 års regeringsform, som antas av riksdagen utan diskussion. Kungen får den styrande makten, och utser rådet, som ska ge honom råd i olika frågor och inte delta i beslut. Lagstiftningsmakten delas mellan kungen och riksdagen, medan riksdagen ensam får beskattningsmakten. Kungen kan inte börja anfallskrig utan riksdagens samtycke, men riksdagen sammankallas endast när kungen vill det. Den nya författningen innebär att 1720 års grundlag och 1766 års tryckfrihetsförordning upphävs.</li>
<li>1808 – Slaget vid Karstula under finska kriget 1808–09, då en svensk styrka på 1&#160;600 man under överstelöjtnant Otto von Fieandt besegras av en rysk styrka på 3&#160;200 man.</li>
<li>1810 – Jean Baptiste Bernadotte utses till svensk kronprins.</li>
<li>1911 – Mona Lisa stjäls från Louvren i Paris.</li>
<li>1914 – Slaget vid Tannenberg. Tyska framgångar mot Ryssland.</li>
<li>1942 – Slaget vid Stalingrad startar.</li>
<li>1959 – Hawaii blir den 50:e delstaten att ingå i den amerikanska unionen.[1]</li>
<li>1966 – Essingeleden öppnas i Stockholm.</li>
<li>1968 – Warszawapaktens länder (utom Rumänien) invaderar Tjeckoslovakien och sätter därmed punkt för pragvåren.</li>
<li>1983 – Den filippinske oppositionsledaren Benigno Aquino skjuts ihjäl på Manilas flygplats.</li>
<li>1986 – 1&#160;800 människor i Kamerun dör av ett plötsligt koldioxidutsläpp från en meromiktisk sjö.</li>
<li>1991 – Lettland förklarar sig självständigt från Sovjetunionen.</li>
<li>1999 – De återuppförda vallarna vid Vadstena slott invigs.</li>
<li>2004 – Carolina Klüft vinner olympiskt guld i sjukamp under OS i Aten.</li>
<li>2010 – Invigning av Spårväg City i Stockholm.</li>
</ul>

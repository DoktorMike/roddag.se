<ul>
<li></li>
<li>1276 – Sedan Gregorius X har avlidit den 10 januari väljs Pierre de Tarentaise till påve och tar namnet Innocentius V. Han avlider dock själv efter endast fem månader på posten.</li>
<li>1504 – Sedan den svenske riksföreståndaren Sten Sture den äldre har avlidit i Jönköping den 14 december året innan väljs Svante Nilsson till hans efterträdare på riksföreståndarposten. Nilsson har tidigare varit Sten Stures motståndare och stödde avsättningen av honom 1497. Sedan hans återkomst 1501 har Nilsson dock motvilligt stött honom och väljs nu av de svenska stormännen, för att förhindra att den danske kungen Hans återkommer som kung av Sverige.</li>
<li>1556 – Under det pågående kriget mellan Sverige och Ryssland inleder ryssarna ett fyra dagar långt anfall mot Viborgs slott. Den 25 januari slår svenskarna tillbaka anfallet.</li>
<li>1598 – Den svenska änkedrottningen Gunilla Bielke, som är änka efter Johan III (död 1592), begravs i Uppsala domkyrka, ett halvår efter sin död (19 juli 1597).</li>
<li>1720 – Sverige och Preussen sluter fred i Stockholm. Genom denna förlorar Sverige Stettin med Vorpommern söder om floden Peene, öarna Usedom och Wollin samt städerna Damm och Godonov, men får två miljoner riksdaler i ersättning för dessa områden.</li>
<li>1793 – Den franske kungen Ludvig XVI, som har blivit avsatt den 21 september året innan, blir giljotinerad, sedan han fem dagar tidigare har dömts till döden av nationalkonventet med en rösts övervikt.</li>
<li>1821 – En rysk forskningsexpedition under ledning av Fabian von Bellingshausen upptäcker en ö utanför den antarktiska kontinenten, som han kallar för Peter I:s ö efter den ryske tsaren Peter den store.[1] Expeditionen stoppas 25 kilometer från ön av packis, men eftersom det blir det första land man hittar söder om södra polcirkeln är det den dittills sydligaste landmassan människan känner till. 1910 bekräftas öns existens av den fransk forskningsexpedition, som dock stoppas av packis 5 kilometer från ön. Första gången någon landstiger på ön är 1929, då en norsk expedition kommer dit och 1931 annekteras ön av Norge.</li>
<li>1879 – Sabbatsbergs sjukhus, i Vasastan i Stockholm, öppnas efter en byggtid på sex år.</li>
<li>1954</li>
<li></li>
<li>USS&#160;Nautilus, som är världens första kärnkraftsdrivna ubåt, sjösätts i Groton i den amerikanska delstaten Connecticut. En knapp vecka senare går den till sjöss på sin jungfruresa.</li>
<li>Ett lotteri anordnas för insamling av medel till ombyggnad av den svenska nationalteatern Dramaten. Då den totala vinstsumman är tio miljoner kronor är det det största lotteriet dittills i Sverige.</li>
</ul>

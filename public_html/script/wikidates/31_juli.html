<ul>
<li></li>
<li>432 – Sedan Celestinus I har avlidit den 27 juli väljs Sixtus III till påve.[1] Trots att hans pontifikat varar under diverse kyrkostrider kan han regera i åtta år, till sin död 440. Hans mest kända gärning för eftervärlden är att sända missionären Patrik till Irland, vilken sedermera blir öns skyddshelgon.</li>
<li>1009 – Sedan Johannes XVIII har avlidit den 18 juli väljs Pietro Boccapecora till påve och tar namnet Sergius IV. Han anses vara den förste, som har antagit ett särskilt påvenamn och inte använt sitt riktiga namn på posten. Han avlider efter knappt tre år (1012) och efterträds då av Benedictus VIII.</li>
<li>1927 – Herrarnas tiokamp i Uppsala årets svenska mästerskap i friidrott avslutas (den började dagen före). I övrigt är mästerskapen utspridda över året och landet med tävlingar i Örebro i mars och Eskilstuna i maj samt med avslutning i Stockholm i augusti. Denna dag hålls också en samlad dag för damer i Lidköping. Även om damernas tävlingar hålls på en enda dag är det ett framsteg, eftersom detta är första gången damer tillåts tävla i friidrotts-SM.</li>
<li>1940 – Den svenske revykungen Karl Gerhards revy Gullregn har premiär på Folkan i Stockholm och blir Karl Gerhards mest framgångsrika revy, då den kommer att spelas i över nio månader. Det mest kända numret i revyn är Den ökända hästen från Troja, där Karl Gerhard skarpt kritiserar den svenska undfallenheten mot Nazityskland och tyskarnas framfart i Europa. Då den tyska legationen i Stockholm starkt ogillar numret tvingar Stockholms polismästare Gerhard att ta bort numret ur revyn, med hänvisning till en lag från 1868. Gerhard framför numret en gång efter att han mottagit förbudet mot att framföra den och får därför betala böter. Därefter förs den häst, som används som dekor i numret, fram på scen med munkavle, varvid Gerhard istället läser upp förbudet. Så småningom framför han istället en snällare version, som kallas Den välkända hästen från Troja.</li>
<li>1945 – Den svenska samlingsregeringen, som bildades den 13 december 1939 och med den socialdemokratiske ledaren Per Albin Hansson som statsminister har styrt Sverige under andra världskriget, upplöses. I denna regering har samtliga riksdagspartier utom kommunisterna ingått och den har existerat under kriget, för att man ska lägga partikäbblet åt sidan och istället se till att hålla Sverige utanför själva kriget. När kriget nu är över i Europa och det bara är en tidsfråga innan det tar slut i stilla havet börjar dock de borgerliga partierna vilja återgå till den vanliga ordningen, medan socialdemokraterna gärna vill ha kvar samlingsregeringen. Denna dag bildas istället en rent socialdemokratisk ministär, som sitter till Hanssons död hösten 1946. Socialdemokraterna behåller dock makten till 1976 med Tage Erlander och Olof Palme som partiledare och statsministrar.</li>
<li>1968 – Ubåten HMS&#160;Sjöormen tas i bruk av svenska flottan och förblir i tjänst i nästan 30 år (till 1997). Den är den första i sin klass, som officiellt heter A11, men som efter denna ubåt kommer att kallas Sjöormenklass. Den kan vistas i undervattensläge i flera veckor och får med tiden fyra systerfartyg (Sjölejonet, Sjöhunden, Sjöbjörnen och Sjöhästen), men 1997 säljer man samtliga till Singapore, som då för första gången börjar bygga upp en ubåtsflotta.</li>
<li>1970 – Den dagliga ransonen rom serveras för sista gången i brittiska flottan. Engelska (sedermera brittiska) sjömän har serverats alkohol dagligdags sedan 1600-talet, även om ransonerna med tiden har minskat, eftersom alkoholismen har varit utbredd. 1969 har frågan om romransonen börjat diskuteras i parlamentet, som sedermera har beslutat att avskaffa den. Eftersom den dagliga rommen har kallats ”tot” går dagen inom flottan till historien som ”Black Tot Day”.</li>
<li>1982</li>
<li></li>
<li>Vid den franska staden Beaune kolliderar två bussar och två personbilar på motorvägen A6 mellan Paris och Lyon. 53 personer, varav 44 eller 46 barn, omkommer i olyckan som blir den värsta bilolyckan i Frankrike genom tiderna.</li>
<li>Det svenska punkbandet Ebba Grön gör sin sista spelning i Norberg, strax efter att deras tredje och sista album har givits ut. I början av 1983 upplöses gruppen, då gruppmedlemmen Fjodor har tröttnat på framgångarna och kändisskapet och övriga har börjat med ett sidoprojekt, som sedermera leder till bildandet av gruppen Imperiet.</li>
</ul>

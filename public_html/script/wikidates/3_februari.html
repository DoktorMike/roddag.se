<ul>
<li></li>
<li>1014 – Vid Sven Tveskäggs död återvänder Ethelred den villrådige till England och återtar den engelska kronan. Harald II efterträder Sven som kung av Danmark och Norge och återvänder dit. Makten i Norge innehas dock av kungens ställföreträdare, ladejarlarna Sven Håkonsson och Håkon Eriksson.</li>
<li>1483 – Vid drotsen Jon Svalesson Smörs död väljs den danske kungen Hans till kung av Norge. Han har efterträtt sin far Kristian I som kung av Danmark redan vid dennes död 1481, men den norska regentsituationen har sedan dess varit något oklar. Från och med nu och fram till 1814 kommer de danska kungarna dock alltid vara kungar av Norge, även om Kristian II 1514 blir den siste kung, som kröns i Norge, innan Karl XIV Johans kröning 1818.</li>
<li>1509 – Den portugisiska flottan vinner en avgörande seger över en kombinerad osmansk-arabisk eskader i sjöslaget vid Diu vid Indiens västkust. Hela den osmansk-arabiska flottan sänks, utan att portugiserna gör några egna fartygsförluster. Genom segern säkrar Portugal sin dominans i Indiska oceanen och detta blir inledningen på den europeiska koloniseringen av Asien.</li>
<li>1699 – Den jämtländska befolkningen blir beviljade svenskt medborgarskap, hela 54 år efter freden i Brömsebro 1645, då det norska Jämtland tillföll Sverige. Därmed blir jämtarna den sista av alla folkgrupper, vars landskap erövrades av Sverige, som får svenskt medborgarskap.</li>
<li>1706 – En svensk här, ledd av general Carl Gustaf Rehnskiöld, besegrar en numerärt överlägsen sachsisk-rysk-polsk-litauisk armé i slaget vid Fraustadt i nuvarande sydvästra Polen. Detta blir en av de största svenska segrarna under stora nordiska kriget, tillsammans med segrarna vid Narva (1700) och Holowczyn (1708). Följden av slaget blir att Polen-Sachsen drar sig ur alliansen och kriget mot Sverige genom freden i Altranstädt ett halvår senare.</li>
<li>1913 – Anhängare till den österrikiske filosofen Rudolf Steiner, som året innan har grundat den spirituella filosofiska inriktningen antroposofin, grundar det Antroposofiska Sällskapet i Tyskland. Grundandet sker sedan Steiner och hans anhängare har brutit med den filosofiska inriktningen teosofin.</li>
<li>1917 – Två dagar efter att det tyska kejsardömet under det pågående första världskriget har återupptagit det oinskränkta ubåtskriget, som innebär att man sänker alla fartyg oavsett nationalitet eller förluster i människoliv, avbryter USA de diplomatiska förbindelserna med Tyskland. Drygt två månader senare förklarar USA också krig mot Tyskland och går därmed in i första världskriget på ententens sida.</li>
<li>1930 - Vietnams kommunistiska parti grundades.</li>
<li>1931 – En förödande jordbävning drabbar den nyzeeländska staden Napier, varvid 258 personer omkommer och största delen av stadens centrum blir helt förstörd. När staden sedan återuppbyggs uppförs de flesta husen i art déco-stil, vilket sedan blir stadens kännetecken.</li>
<li>1959 – När ett flygplan havererar nära Clear Lake i den amerikanska delstaten Iowa omkommer de tre unga musikerna Buddy Holly, Ritchie Valens, och J.P. ”The Big Bopper” Richardson samt piloten Roger Peterson. I Don McLeans låt ”American Pie” från 1971 omnämns händelsen som ”The Day the Music Died”, vilket sedermera blir vad den kommer att kallas.</li>
<li>1987 – En tjänsteman inom Stockholms stad spekulerar bort 442&#160;miljoner kronor av stadsförvaltningens medel på optionsaffärer.</li>
<li>1989 – Den paraguayanske generalen Alfredo Stroessner, som har varit landets president och diktator sedan 1954, blir störtad i en militärkupp, ledd av den mer demokratiskt sinnade generalen Andrés Rodríguez. Stroessner flyr till Brasilien, där han lever i exil till sin död 2006. I Paraguay följer några år av politiskt kaos, innan demokrati etableras.</li>
</ul>

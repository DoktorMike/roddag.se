<ul>
<li>827 – Sedan Eugenius II har avlidit den 27 augusti väljs Valentinus till påve, men han avlider själv efter endast en månad på påvestolen.</li>
<li>1181 – Sedan Alexander III har avlidit två dagar tidigare väljs Ubaldo Allucingoli till påve och tar namnet Lucius III.</li>
<li>1271 – Sedan påvestolen har stått tom i nästan tre år väljs Teobaldo Visconti till påve och tar namnet Gregorius X.</li>
<li>1625 – En brand utbryter på Kåkbrinken i Stockholm och en stor del av sydvästra Gamla Stan brinner ner. Detta utgör starten för 1600-talets stora omdaning av staden.</li>
<li>1729 – Huset Ruinart Maison de Champagne grundas och blir världens första specialiserade champagnehus.</li>
<li>1736 – Sveriges rikes lag, som ersätter de medeltida lagarna Kristofers landslag från 1442 (som bygger på Magnus Erikssons landslag från 1350 och stadslagen (även den från 1350), träder i kraft. Eftersom den är antagen 1734 är den även känd som 1734 års lag och även om den sedan dess kraftigt har modifierats är det den ännu gällande lagtexten i Sverige.</li>
<li>1920 – Fransmännen grundar staten Libanon med Beirut som huvudstad.</li>
<li>1923 – De japanska städerna Tokyo och Yokohama drabbas av en kraftig jordbävning (med styrkan 7,9 på richterskalan), som skördar 140&#160;000 dödsoffer och ödelägger cirka 700&#160;000 hus.</li>
<li>1939 – Andra världskriget inleds då tyska trupper klockan 04.40 går över gränsen till Polen.</li>
<li>1951 – Försvarspakten ANZUS skapas mellan Australien, Nya Zeeland och USA.</li>
<li>1969 – Officerare ledda av Muammar Khadaffi störtar kung Idis I av Libyen och skapar en islamisk socialistisk republik.[1]</li>
<li>1971 – BRIS bildas i Sverige av författaren Gunnel Linde och journalisten Berit Hedeby efter att en treårig flicka blivit misshandlad till döds av sin styvfar tidigare under året.[2]</li>
<li>1977 – 160 tunnor med giftigt avfall grävs upp på BT Kemis fabriksområde i Teckomatorp.</li>
<li>1983 – KAL 007-incidenten inträffar, när passagerarflygplan på väg från Anchorage i Alaska till Sydkoreas huvudstad Seoul kommer ur kurs in på sovjetiskt luftrum och skjuts ned.</li>
<li>1984 – Den engelskspråkiga barnkanalen The Children's Channel (TCC) premiärsänder till bland annat svenska kabelnätet.</li>
<li>1985 – Vraket efter lyxkryssaren Titanic, som förliste på sin jungfrufärd 1912, återfinns.</li>
<li>1985 – Tv-kanalen Hallmark Channel premiärsänder till USA och lanseras sedermera över hela världen.</li>
<li>1986 – Det japanska spelföretaget Nintendo lanserar Nintendo Entertainment System (NES) i Sverige.</li>
<li>1990 – Tunnelbanestationen Unter den Linden i Berlin öppnas återigen, så att man efter 29 år på nytt kan åka tunnelbana mellan Öst- och Västberlin.</li>
<li>2006 – Claes Erikssons film Den enskilde medborgaren, där de övriga från Galenskaparna och After Shave även medverkar, har premiär.</li>
</ul>

<ul>
<li></li>
<li>1720 – Den regerande svenska drottningen Ulrika Eleonora, som har utropat sig till drottning strax efter sin bror Karl XII:s död 1718 och har erkänts av ständerna 1719, har gärna velat samregera med sin make Fredrik av Hessen-Kassel. Den svenska riksdagen har dock vägrat gå med på detta och därför abdikerar hon denna dag, för att istället låta maken bli kung av Sverige. Det dröjer dock till 24 mars, innan Fredrik godtas och väljs till svensk kung av ständerna.</li>
<li>1960 – Södra Marocko drabbas av en jordbävning, varvid över 3&#160;000 personer omkommer och staden Agadir delvis förstörs.</li>
<li>1988 – Den sydafrikanske ärkebiskopen Desmond Tutu arresteras tillsammans med över 100 präster vid en demonstration mot apartheid i Kapstaden.</li>
<li>1996 – Ett peruanskt Boeing 737-flygplan havererar i bergskedjan Anderna, varvid samtliga 117 ombordvarande passagerare och 6 besättningsmän omkommer.</li>
<li>2004 – Sedan rebellgruppen Haitis nationella revolutionära befrielsefront den 5 februari har inlett en statskupp i Haiti blir presidenten Jean-Bertrand Aristide denna dag avsatt och tvingas gå i exil. En interimsregering tillsätts i väntan på att en ny reguljär regering ska tillsättas. Aristide och hans hustru flygs först till USA, men lever idag i Sydafrika och han hävdar sig fortfarande vara Haitis laglige president.</li>
</ul>

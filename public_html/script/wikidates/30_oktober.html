<ul>
<li>701 – Sedan Sergius I har avlidit den 8 september väljs Johannes VI till påve.[1]</li>
<li>942 – Sedan Stefan VIII har avlidit några dagar tidigare väljs Marinus II till påve.</li>
<li>1470 – Sedan Henrik VI har avsatt Edvard IV den 2 oktober blir han på nytt kung av England och herre över Irland, men får endast behålla titlarna i ett halvår. Våren 1471 blir han avsatt för gott av Edvard och blir mördad en månad därefter.</li>
<li>1853 – Sångsällskapet Orphei Drängar (OD) grundas i Uppsala.</li>
<li>1860 – Den första dissenterlagen utfärdas i Sverige</li>
<li>1961 – Sovjetunionen detonerar vätebomben Tsar Bomba på ön Novaja Zemlja i Norra Ishavet.</li>
<li>1974 – Den legendariska världsmästarmatchen i boxning mellan Muhammad Ali och George Foreman i Kinshasa, Zaire (nuvarande Kongo-Kinshasa): The Rumble in the Jungle.</li>
<li>1981 – Martinprocessen tillämpas för sista gången i Sverige i samband med att Boxholms AB:s basiska martinugn läggs ned.</li>
<li>1995 – Den filippinska flickan Sarah Balabagan, som arbetar som hembiträde i Förenade arabemiraten, får sin dom för att ha dödat sin arbetsgivare den 19 juni 1994 omprövad igen, nu till ett års fängelse, 100 slag med käppen samt att betala skadestånd.</li>
<li>1997 – Den brittiska au pair-flickan Louise Woodward dömds till 15 års fängelse för att ha dödsmisshandlat den åtta månader gamle pojken Matthew Eappen till döds i amerikanska Newton i Massachusetts i februari 1997. Domen reduceras senare till 279 dagars fängelse.</li>
<li>1998 – 63 ungdomar omkommer och 200 skadas vid en brand i en festlokal vid Backaplan på Hisingen i Göteborg.</li>
</ul>

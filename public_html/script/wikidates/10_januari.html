<ul>
<li></li>
<li>49 f.Kr. – Sedan den romerska senaten tre dagar tidigare har beslutat att Julius Caesar, som har slagit läger vid floden Rubicon, måste lämna befälet över sin armé, svarar han genom att gå över floden med sina trupper och, med de berömda orden ”Tärningen är kastad”, därmed inleda det romerska inbördeskriget.</li>
<li>236 – Sedan Anterus har avlidit den 3 januari väljs Fabianus till påve.[2]</li>
<li>976 – Basileios II blir bysantinsk kejsare, sedan hans bror Johannes I Tzimiskes har avlidit samma dag.</li>
<li>1072 – Den normandiske hertigen Robert Guiscard intar Palermo på Sicilien och snart därefter är hela ön i normandernas händer.</li>
<li>1475 – Moldaverna besegrar under Stefan III:s ledning de osmanska trupperna i slaget vid Vaslui.</li>
<li>1776 – Den brittisk-amerikanske radikale skriftställaren Thomas Paine publicerar pamfletten Common Sense, som får stor inverkan på de amerikanska koloniernas frihetskamp mot Storbritannien.</li>
<li>1806 – Sedan britterna två dagar tidigare har återerövrat Kapkolonin från de nederländska kolonisatörerna kapitulerar nu även den nederländska garnisonen i Kapstaden till britterna.</li>
<li>1810 – Den franske kejsaren Napoleon I lyckas få sitt äktenskap med Joséphine de Beauharnais upplöst, eftersom hon är steril och inte kan föda honom några tronarvingar.</li>
<li>1851 – Johan August Gripenstedt tillträder som Sveriges tillförordnade finansminister. I oktober tillträder Otto Palmstierna som ordinarie, men Gripenstedt efterträder i sin tur honom 1856.</li>
<li>1863 – Första sträckan på Londons tunnelbana, som går mellan Paddington och Farringdon Street, öppnas för trafik. Detta är den första tunnelbanan i världen och Londons är därmed världens äldsta.</li>
<li>1869 – En jordbävning, med magnituden 7,5 på richterskalan, inträffar vid Assam i Indien.</li>
<li>1904 – Första svenska Antarktisexpeditionen under Otto Nordenskjölds ledning återvänder till Stockholm.</li>
<li>1920 – Nationernas Förbund håller sin första session och ett av ärendena på dagordning är att ratificera Versaillesfreden.</li>
<li>1923 – Litauen annekterar Memelområdet vid Östersjökusten från Tyskland.</li>
<li>1924 – Arbetslösa från Stockholm anländer till Sundsvall för att ersätta de strejkande renhållningsarbetarna och mottas med demonstrationer.</li>
<li>1929</li>
<li></li>
<li>Sedan Lev Trotskij har försökt utmana Josef Stalin i kampen om makten i Sovjetunionen har han 1927 blivit avstängd från alla sina politiska uppdrag och blir nu utvisad ur landet. Han går i exil till olika länder, innan han till slut hamnar i Mexiko, där han blir mördad av sovjetiska agenter 1940.</li>
<li>Illustratören Georges Remi (mest känd under pseudonymen Hergé) publicerar första delen av sin serieföljetong Tintin i Sovjet i den belgiska tidningen Le XXème Siècles barnbilaga Le Petit Vingtième. Fram till sin död 1983 kommer Hergé skapa 23 seriealbum om journalisten Tintin, varav de första åtta går som följetonger i tidningen.</li>
</ul>

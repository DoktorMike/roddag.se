<ul>
<li>49 f.Kr. – Den romerska senaten beslutar att Julius Caesar, som har slagit läger vid floden Rubicon, måste lämna befälet över sin armé. Caesars svar blir att tre dagar senare gå över floden med sina trupper och, med de berömda orden ”Tärningen är kastad”, därmed inleda det romerska inbördeskriget.</li>
<li>1325 – Sedan Dionysius I har avlidit efterträds han som kung av Portugal av sin son Alfons IV.</li>
<li>1558 – Franska trupper ledda av hertig Frans av Guise erövrar den nordfranska staden Calais från engelsmännen efter en kort belägring. England, som har varit i besittning av staden sedan 1347, förlorar därmed sin sista besittning på den europeiska kontinenten.</li>
<li>1566 – Sedan Pius IV har avlidit året innan väljs Michele Ghislieri till påve och tar namnet Pius V.</li>
<li>1598 – Sedan Fjodor I har avlidit dagen innan griper Boris Godunov makten i Ryssland och utropar sig till rysk tsar. Därmed inleds den period i Rysslands historia, som kommer att få namnet stora oredan och vara fram till 1613. Under denna period kämpar en rad olika kandidater om tsartiteln och även flera utländska makter (däribland Sverige) blandar sig i spelet.</li>
<li>1608 – En eldsvåda förtär den engelska kolonin Jamestown i Virginia på den nordamerikanska östkusten.</li>
<li>1610 – Astronomen Galileo Galilei observerar för första gången Jupiters fyra största månar.</li>
<li>1626 – Svenskarna besegrar under Gustav II Adolfs befäl polackerna, som leds av Stanislaw Sapieha, i slaget vid Wallhof i Kurland.</li>
<li>1656 – Fördraget i Wehlau sluts mellan Sverige och kurfursten av Brandenburg, varvid detta land får suveränitet över Ostpreussen. Den svenske kungen Karl X Gustav tvingas därmed ge upp planerna på att erövra hela polska kusten.</li>
<li>1709 – Den svenske kungen Karl XII låter storma den ryska staden Veprik med stora svenska förluster som följd. Staden bränns ner och är idag endast en liten by.</li>
<li>1810 – Den nyvalde svenske tronföljaren, den danske prinsen Karl August, anländer till Sverige vid Svinesund.</li>
<li>1865 – Alingsås Tidning utkommer med sitt första nummer under namnet Alingsås Weckoblad.</li>
<li>1924</li>
<li>Den svenska Kvinnornas idrottsriksdag samlas för första gången, varvid Svenska kvinnors centralförbund för fysisk kultur bildas.</li>
<li>Internationella landhockeyförbundet (Fédération Internationale de Hockey sur Gazon; FIH) grundas i Paris av ishockeyförbund från Österrike, Belgien, Tjeckoslovakien, Frankrike, Ungern, Spanien och Schweiz.</li>
</ul>

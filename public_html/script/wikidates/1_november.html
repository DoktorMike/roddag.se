<ul>
<li>451 – Konciliet i Chalcedon avslutas[1], vid vilket de orientaliskt ortodoxa kyrkorna bryter med de övriga kristna samfunden.</li>
<li>1141 – Matilda tvingas avsäga sig den engelska tronen, varvid Stefan av Blois åter blir obestridd kung av England. Det dröjer dock till 1153 innan konflikten mellan dem är helt bilagd.</li>
<li>1250 – Sedan den danske kungen Erik Plogpenning i augusti har blivit mördad av sin bror Abel utropas denne till ny kung av Danmark på landstinget i Viborg.</li>
<li>1299 – Sedan den norske kungen Erik Prästhatare har avlidit den 15 juli utses hans bror Håkon Magnusson till kung av Norge. Han blir den siste norske kungen av Sverreätten och därmed den siste av den gamla Hårfagreätten, som har innehaft den norska kungamakten sedan 872.</li>
<li>1406 – Filippa av England kröns i Lund till drottning av Sverige, Norge och Danmark.</li>
<li>1503 – Sedan Pius III har avlidit den 18 oktober väljs Giuliano della Rovere till påve och tar namnet Julius II.</li>
<li>1755 – Lissabon drabbas av en kraftig jordbävning, som kräver cirka 70&#160;000 dödsoffer.</li>
<li>1797 – Finska hushållningssällskapet stiftas.</li>
<li>1803 – Slaget i Laswari, mellan Östindiska Kompaniets armé i Indien under general Gerard Lake med 10&#160;000 man å ena sidan, och Scindias marathiska armé med 9&#160;000 man veteraninfanteri och 5&#160;000 man kavalleri å den andra.</li>
<li>1914 – En brittisk eskader besegras av en överlägsen tysk fartygsstyrka under befäl av amiral Graf Spee utanför Chiles kust i slaget vid Coronel.</li>
<li>1944 – Den nya svenska hembiträdeslagen träder i kraft.</li>
<li>1952 – Den första vätebomben detoneras på Eniwetok-atollen i Marshallöarna.</li>
<li>1956 – Ungern meddelar sitt utträde ur Warszawapakten och förklarar sig neutralt.</li>
<li>1993 – Fördraget om Europeiska unionen träder i kraft.</li>
<li>2006 – Det svenska handelsfartyget MV Finnbirch förliser i Östersjön.</li>
<li>2009 – AIK vinner sitt elfte SM-guld i fotboll efter att ha besegrat IFK Göteborg på Gamla Ullevi.</li>
</ul>

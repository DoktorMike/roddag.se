<ul>
<li></li>
<li>197 – Den romerske kejsaren Septimius Severus här besegrar usurpatorn Clodius Albinus trupper i slaget vid Lugdunum (vid nuvarande Lyon i Frankrike). Efter nederlaget begår Albinus självmord, men hans kropp blir ändå torterad och skändad och när Severus återvänder till Rom låter han döda 27 senatorer, som har stött hans rivaler.</li>
<li>607 – Efter att påvestolen har stått tom i ett helt år väljs Bonifatius III till påve.[1]</li>
<li>1594 – Sigismund, som har varit kung av Polen sedan 1587 och av Sverige sedan 1592, kröns i Uppsala domkyrka av ärkebiskop Abraham Angermannus. Före kröningen har den katolske Sigismund tvingats avlägga löfte om att respektera Uppsala mötes beslut från året innan om att Sverige ska vara protestantiskt och att katoliker ska ha starkt begränsat inflytande och makt.</li>
<li>1714 – 8&#160;500 ryska soldater, ledda av Michail Golitsyn, besegrar en svensk styrka på 5&#160;100 man under befäl av Carl Gustaf Armfeldt i det avgörande slaget vid Storkyro i Finland under det pågående stora nordiska kriget. Efter den svenska förlusten retirerar svenskarna till den västra rikshalvan och hela Finland är därmed i ryska händer. Den ryska ockupationen av Finland varar till fredsslutet 1721 och går till historien som Stora ofreden.</li>
<li>1719 – Georg Heinrich von Görtz, som sedan 1715 har haft makten över Sveriges ekonomi (han har i praktiken under åren 1716–1718 varit Sveriges finansminister) blir avrättad genom halshuggning på galgbacken vid Skanstull i Stockholm. Trots att han under det pågående stora nordiska kriget har fått ordning på Sveriges ekonomi är han impopulär bland andra svenska politiker, eftersom de ser honom som ett hot, då han representerar Holstein-Gottorp, där Karl XII:s systerson Karl Fredrik finns och är en möjlig kandidat till den svenska tronen. Efter Karl XII:s död har von Görtz därför fått agera syndabock för det svenska nederlaget i kriget och den 2 december 1718 (två dagar efter kungens död) har han blivit arresterad i Tanumshede och förts till Stockholm, där han den 9 februari har blivit dömd till döden av en jury, som enbart har bestått av hans politiska motståndare. Efter avrättningen får han inte någon riktig begravning, utan kroppen grävs ner på galgbacken.</li>
<li>1942 – Under det pågående andra världskriget blir den nordaustraliska staden Darwin angripen i två anfallsvågor av 242 japanska bombplan. I detta anfall, som blir det första av många mot Darwin och som blir det mest förödande krigsanfallet mot en australisk stad någonsin, dödas åtminstone 243 människor.</li>
<li>1945 – Amerikanerna inleder slaget om Iwo Jima, genom att landsätta 35&#160;000 soldater på den japanska ön. Under de mycket hårda striderna, som varar till 26 mars, överlever endast 216 av de över 18&#160;000 japanska försvararna.</li>
<li>1980 – Den svenske slalomåkaren Ingemar Stenmark tar sitt första OS-guld, genom att vinna herrarnas storslalomtävling under vinter-OS i amerikanska Lake Placid.</li>
<li>1985 – Den dagliga drama-tv-såpan EastEnders har premiär i brittisk tv. Den pågår än idag (2016) och är ett av Storbritanniens mest sedda tv-program.</li>
<li>1986</li>
<li></li>
<li>Sovjetunionen skjuter upp kärnan till rymdstationen Mir, som blir världens första bemannade rymdstation. Uppskjutningen av de olika delarna tar totalt 13 år och stationen är tänkt som ett laboratorium ute i rymden. 2001 återinträder den i jordens atmosfär och brinner upp.</li>
<li>Den amerikanska senaten godkänner ett avtal från 1949, som förbjuder folkmord.</li>
</ul>

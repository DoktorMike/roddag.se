<ul>
<li></li>
<li>1130 – Sedan Calixtus II har avlidit dagen innan väljs Gregorio Papareschi till påve och tar namnet Innocentius II. Samtidigt utses Anacletus II till motpåve.</li>
<li>1859 – Oregon blir den 33:e delstaten som upptas i den amerikanska unionen.[1]</li>
<li>1876 – Den amerikanske uppfinnaren Alexander Graham Bell lämnar vid halv tolv-tiden på dagen in en patentansökan till patentverket i Washington, D.C. på en apparat, med vilken man ska kunna samtala med varandra över långa avstånd, vilken kallas telefon. Experiment med överföring av tal på elektrisk väg har gjorts av olika uppfinnare i över 30 år redan och bara två timmar före Bell har Elisha Grey lämnat in en patentansökan på en liknande apparat. Eftersom dennes ansökan dock inte behandlas förrän två timmar efter Bells ansökan räknas Bell som telefonens uppfinnare.</li>
<li>1912 – Arizona blir den 48:e delstaten att upptas i den amerikanska unionen.[2] Därefter upptas ingen ny delstat förrän 1959, alltså på nästan 47 år, och detta blir den hittills näst längsta perioden i USA:s historia, under vilken ingen ny delstat upptas.</li>
<li>1922 – Det 1897 grundade Marconi's Wireless Telegraph Company får licens att återuppta sina experimentradiosändningar i Storbritannien (de stoppades helt och hållet av det brittiska postverket 1920). Sändningarna sker från en stuga i Writtle nära Chelmsford, men tre månader senare (den 11 maj) kan man börja sända från företagets adress i London.</li>
<li>1928 – Under årets vinter-OS i schweiziska Sankt Moritz vinner den svenske längdskidåkaren Per-Erik ”Särna” Hedlund guld på 50 kilometer längdskidåkning, vilket blir Sveriges första vinter-OS-guld någonsin.</li>
<li>1987 – Den svenske skidåkaren Ingemar Stenmark tar sin sista världscupseger i slalom i franska Markstein. Det blir hans näst sista seger i alpina världscupen över huvud taget.</li>
<li>1989</li>
<li></li>
<li>Satellitnavigationssystemet Global Positioning Systems (GPS) första satellit placeras i omloppsbana. Fram till 1994 skjuter man upp 24 stycken och systemet används för att på en elektronisk karta hålla reda på var man befinner sig.</li>
<li>Irans högste ledare ayatollan Ruhollah Khomeini utfärdar en fatwa mot den indiske författaren Salman Rushdie för dennes kontroversiella skildring av profeten Muhammed i romanen Satansverserna, som han har publicerat i september året innan. Fatwan innebär att Rushdie ska dödas och boken fördöms, varför Rushdie tvingas gå under jorden. Det hela leder till att Storbritannien den 7 mars samma år bryter de diplomatiska förbindelserna med Iran och att de svenska akademiledamöterna Kerstin Ekman och Lars Gyllensten slutar delta i Svenska Akademiens arbete, eftersom den inte vill ställa sig bakom en appell till den svenska regeringen i frågan (vilket motiveras av en regel i akademins stadgar, som säger, att den inte ska göra politiska uttalanden).</li>
</ul>

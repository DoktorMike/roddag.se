<ul>
<li></li>
<li>1430 – Den franska bondflickan och härföraren Jeanne d’Arc blir tillfångatagen av Frankrikes fiender burgunderna, då hon leder försvaret av staden Compiègne. Hertigen av Burgund säljer henne sedermera till engelsmännen, som är hans bundsförvanter under det pågående hundraårskriget. Engelsmännen ställer henne sedermera inför rätta för kätteri och ett år senare blir hon avrättad genom att brännas på bål.</li>
<li>1555 – Sedan Marcellus II har avlidit den 1 maj väljs Giovanni Pietro Carafa till påve och tar namnet Paulus IV.</li>
<li>1576 – Astronomen och astrologen Tycho Brahe får ön Ven i Öresund i förläning av den danske kungen Fredrik II. Brahe låter där uppföra slottet och observatoriet Uraniborg, som innehåller tidens mest avancerade astronomiska och astrologiska mätinstrument.</li>
<li>1788 – South Carolinas delstatskongress ratificerar den amerikanska konstitutionen och därmed blir den förra kolonin den 8:e delstaten som upptas i den amerikanska unionen.[1]</li>
<li>1915 – Sedan den italienska regeringen den 20 maj har beslutat att Italien ska gå med i det pågående första världskriget på ententens sida och man den 22 maj har inlett allmän mobilisering får den italienske ambassadören i Wien denna dag överlämna en formell italiensk krigsförklaring till Österrike-Ungern, trots att han själv är starkt emot kriget. Dagen därpå inleder österrikarna krigshandlingarna mot italienarna, genom att med sin flotta bombardera italienska kuststäder och angripa Venedig med några flygplan.</li>
<li>1936 – Kung Gustaf V och Flyghamnsstyrelsens ordförande Yngve Larsson inviger flygplatsen i Bromma, trots rådande regn och dimma. Klockan 15.00 öppnas flygplatsen för trafik och den förste passagerare som anländer till denna Stockholms första flygplats på land blir prins Bertil.</li>
<li>1945</li>
<li></li>
<li>De tyska SS-styrkornas högste befälhavare Heinrich Himmler, som under falskt namn har suttit i brittisk fångenskap sedan den 12 maj, begår självmord genom att bita sönder en cyanidkapsel, eftersom man har börjat fatta misstankar mot äktheten i hans identitet, samma dag man ska börja förhöra honom i frågan.</li>
<li>Samtliga medlemmar av den tyska regeringen, som sedan Adolf Hitlers död den 30 april har letts av storamiral Karl Dönitz i Flensburg, blir arresterade och avsatta av brittiska trupper. Därmed är Nazitysklands sista regering upplöst och någon ny tysk regering tillträder inte förrän 1949, då de allierades ockupation av Tyskland upphör och de öst- och västtyska staterna upprättas.</li>
</ul>

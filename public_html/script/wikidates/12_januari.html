<ul>
<li></li>
<li>1528 – Gustav Vasa kröns till svensk kung i Uppsala domkyrka. Den gamla kungaeden, som förpliktigar kungen att låta biskoparna bibehålla sin makt, modifieras av Laurentius Andreæ. Under kröningen håller Olaus Petri en predikan, där han inskärper, att kungen har fått sin makt av Gud allena för folkets, inte sitt eget, bästa.</li>
<li>1628 – Den svenska riksdagens hemliga utskott ger Gustav II Adolf fullmakt att med alla medel ingripa i trettioåriga kriget. Två och ett halvt år senare landstiger Gustav Adolf med svenska armén i Tyskland, för att inträda i kriget.</li>
<li>1726 – Konventikelplakatet, som förbjuder religiösa sammankomster utanför kyrkans gudstjänster, utfärdas för hela Sverige. Det utfärdas som en reaktion mot de nya religiösa rörelser, som kommer till landet med många hemvändande karolinska krigsfångar efter stora nordiska krigets slut 1721. Det kommer att vara i kraft till 1858.</li>
<li>1932 – Hattie Caraway blir den första kvinnan som väljs in i den amerikanska senaten, som senator för Arkansas.</li>
<li>1950 – Den brittiska ubåten Truculent kolliderar på Themsen med en svensk tanker varvid 64 personer omkommer.</li>
<li>1957 – Tv-programmet Kvitt eller dubbelt (som är en svensk variant på det amerikanska spelprogrammet The $64,000 Question och även blir känt som Tiotusenkronorsfrågan) har premiär i svensk tv. Programmet, som kommer att gå i flera olika omgångar fram till början av 2000-talet, blir det definitiva genombrottet för tv som folknöje i Sverige.</li>
<li>1966 – Nordiska rådets litteraturpris på 50&#160;000 danska kronor tilldelas den svenske författaren Gunnar Ekelöf vid ett möte i Reykjavik.</li>
<li>1970 – Utbrytarstaten Biafra kapitulerar, vilket avslutar inbördeskriget i Nigeria, som har varat sedan 1967.</li>
<li>1973 – Norska tv-serien Fleksnes fataliteter med Rolv Wesenlund har svensk premiär. Serien blir en av de största framgångarna i nordisk tv-historia och går i olika omgångar fram till 2002.</li>
<li>1979 – Ett 18-årigt vårdbiträde på Malmö Östra Sjukhus erkänner sig ligga bakom den våg av förgiftningar som har drabbat äldre patienter sedan oktober 1978, genom att han har hällt rengöringsmedel i saft.[1]</li>
<li>1986 – Franklin R. Chang-Diaz blir den förste latinamerikanen i rymden då han följer med på rymdfärjan Columbias sjunde uppdrag.</li>
<li>1989 – Ösel undertecknar ett vänortsavtal med Gotland, vilket blir det första avtal Estland tecknar med något europeiskt land. Estland är vid denna tid fortfarande delrepublik i Sovjetunionen, men mycket snart inleds självständighetsprocessen och landet blir självständigt 1991.</li>
<li>1997 – Sveriges finansminister Erik Åsbrink oroar sig för att datakaos ska utbryta år 2000 och kräver därför att en gemensam handlingsplan för den offentliga sektorn och näringslivet upprättas.</li>
<li>2010 – Den kraftigaste jordbävningen på över 200 år, med magnituden 7,8 på richterskalan, drabbar Haiti. 10&#160;000-tals människor omkommer och flera 100&#160;000 skadas eller blir hemlösa. Dessutom blir återuppbyggnaden försenad och försvårad.</li>
</ul>

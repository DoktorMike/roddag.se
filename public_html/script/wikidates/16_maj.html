<ul>
<li></li>
<li>1003 – Sedan Silvester II har avlidit fyra dagar tidigare väljs Giovanni Sicco till påve och tar namnet Johannes XVII, men avlider själv efter ett halvår.</li>
<li>1605 – Sedan Leo XI har avlidit den 27 april, efter knappt fyra veckor på posten, väljs Camillo Borghese till påve och tar namnet Paulus V.[1]</li>
<li>1811 – En allierad armé på 46&#160;000 britter, spanjorer, portugiser och hannoverare, under ledning av den brittiske generalen William Beresford, besegrar 35&#160;000 fransmän från Armée du Midi, under ledning av Nicolas Jean-de-Dieu Soult, i slaget vid Albuera i södra Spanien under de pågående Napoleonkrigen. Slaget får dock ingen större strategisk betydelse och i juni tvingas de allierade avbryta belägringen av den närbelägna staden Badajoz.</li>
<li>1814 – Den norska riksförsamlingen antar på Eidsvolls järnbruk utanför Christiania (nuvarande Oslo) en ny norsk grundlag, delvis i protest mot de dansk-svenska planerna från freden i Kiel den 14 januari samma år på att Norge ska bli en norsk provins. Det dröjer dock till dagen därpå, innan den norske ståthållaren Christian Frederik skriver under författningen, varför den träder i kraft först då.</li>
<li>1840 – Sveriges statsförvaltning omstruktureras genom den så kallade Departementalreformen. De fyra statsrådsexpeditionerna inom Kunglig Majestäts kansli (krigs-, kammar-, ecklesiastik samt handels- och finansexpeditionerna), nedre justitierevisionen samt de av Gustav III instiftade kabinettet för utrikes brevväxlingen och Rikets allmänna ärendens beredning avskaffas. Istället ska Sveriges regering bestå av sju statsdepartement (justitie-, utrikes-, lantförsvars-, sjöförsvars-, civil-, finans- och ecklesiastikdepartementet) med varsin statsrådsledamot som chef. Ministerposterna justitiestatsminister och utrikesstatsminister har funnits sedan tidigare och Arvid Mauritz Posse respektive Gustaf Algernon Stierneld kvarstår på de posterna. I övrigt inrättas fem nya ministerposter:</li>
<li></li>
<li>Lantförsvarsminister: Bror Cederström</li>
<li>Sjöförsvarsminister: Johan Lagerbielke</li>
<li>Civilminister: Olof Fåhraeus</li>
<li>Finansminister: Johan Didrik af Wingård (tillförordnad)</li>
<li>Ecklesiastikminister: Albrecht Elof Ihre</li>
</ul>

<ul>
<li>1770 – Brittiska trupper skjuter ihjäl fem och skadar sex civila amerikaner i Boston efter att en uppretad folkmassa har hotat en brittisk tjänsteman. Händelsen, som i USA går till historien som Bostonmassakern (i brittisk historia kallad Incidenten på King Street) förstärker den antibrittiska opinionen i kolonierna på den amerikanska östkusten, vilket några år senare leder till att det amerikanska frihetskriget utbryter.</li>
<li>1856 – Järnvägarna Örebro–Ervalla och Ervalla–Nora står klara och är Sveriges första allmänna, normalspåriga järnvägar för lokomotivdrift. Den förstnämnda är en del av den planerade Köping-Hults Järnväg, och den senare den så kallade Nora-Ervalla Järnväg.</li>
<li>1946 – I ett tal i Fulton i Missouri använder den förre brittiske preimiärministern Winston Churchill för första gången uttrycket järnridån för att beteckna den sovjetiska dominansen i Östeuropa. Ordet har dock myntats och använts av bland andra Churchill flera år tidigare.</li>
<li>1953 – Josef Stalin, som har varit ledare för Sovjetunionens kommunistiska parti sedan 1922 och Sovjetunionens regeringschef sedan 1941, avlider efter att ha drabbats av hjärnblödning några dagar tidigare. Efter hans död tar Georgij Malenkov makten i Sovjetunionen, men redan i september samma år blir han bortmanövrerad av Nikita Chrusjtjov, som sedan blir Sovjetunionens ledare fram till 1964.[1]</li>
<li>1987 – Hans Holmér tvingas avgå som länspolismästare i Stockholm efter att massiv kritik har riktats mot honom för hans sätt att sköta utredningen av Palmemordet, som inträffade ett år tidigare.</li>
<li>2001 – En skolskjutning inträffar på Santana High School i kaliforniska Santee, varvid eleven Charles Andrew Williams dödar två och sårar elva elever och två lärare, innan han ger upp till polisen. Williams tycks ha blivit inspirerad av Columbinemassakern 1999, då andra elever tidigare har hört honom säga att han skulle ”göra en Columbine”. Händelsen ger nu-metal-bandet P.O.D. idén till sin hitlåt ”Youth of the Nation”.</li>
<li>2008 – Den somaliska fotomodellen Waris Dirie försvinner i den belgiska huvudstaden Bryssel. Eftersom hon har uttalat sig om kvinnlig könsstympning och en annan fotomodell har hittats död efter liknande uttalanden, leder detta till stor oro. Waris hittas dock välbehållen två dagar senare.</li>
<li>2009 – Den amerikanske popartisten Michael Jackson håller i London sin sista presskonferens någonsin. Tre månader senare avlider Jackson, 50 år gammal.</li>
</ul>

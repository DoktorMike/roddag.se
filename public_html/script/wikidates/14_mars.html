<ul>
<li>1361 – Niels Jensen (Bild) väljs till ärkebiskop i Lunds stift och vigs i Avignon. Han innehar sedan posten till sin död 1379.</li>
<li>1489 – Drottning Caterina Cornaro av Cypern tvingas sälja sitt kungarike till Venedig, varefter ön blir en venetiansk koloni. Caterina tillåts dock formellt behålla titeln drottning resten av sitt liv (hon dör 1510).</li>
<li>1800 – Sedan Pius VI har avlidit året innan väljs Barnaba Niccolò Maria Luigi Chiaramonti till påve och tar namnet Pius VII.</li>
<li>1915 – Sedan den tyska lätta kryssaren SMS&#160;Dresden har flytt undan sjöslaget vid Falklandsöarna tre månader tidigare blir hon nu trängd av den brittiska flottan utanför Chiles kust och besättningen väljer därför att överge fartyget och sänka henne, för att hon inte ska falla i britternas händer. I det efterföljande slaget vid Más a Tierra förintas de sista resterna av den tyska ostasiatiska insatsstyrkan.</li>
<li>1939 – Sedan Tyskland i oktober året innan har annekterat de sudettyska områdena av Tjeckoslovakien förklarar sig Slovakien denna dag självständigt från detta land och prästen Jozef Tiso blir dess president.[1] Dagen därpå upphör Tjeckoslovakien att existera, då Tyskland ockuperar och annekterar resten av Tjeckien.</li>
<li>1943 – Tyskarna avslutar, under ledning av SS-kommendanten Amon Göth, stängningen och ”likvidationen” av de sista resterna av Krakóws getto, vilken har pågått sedan dagen innan. Av de 10&#160;000 judar som finns kvar i ghettot anses omkring 8&#160;000 arbetsföra och skickas till arbetslägret i Płaszów, medan de övriga antingen blir dödade på ghettots gator eller skickas till förintelselägret Auschwitz.</li>
<li>1951 – FN-trupper återerövrar den sydkoreanska huvudstaden Seoul från nordkoreanerna för andra gången under koreakriget.</li>
<li>1964 – Nattklubbsägaren Jack Ruby döms skyldig till mordet på president John F. Kennedys förmodade mördare Lee Harvey Oswald och straffet blir döden. Ruby hinner dock avlida av en lungemboli 1967, innan straffet hinner verkställas.</li>
<li>1972 – Ett flygplan från Sterling Airways störtar i närheten av Kalba i Förenade Arabemiraten, varvid samtliga 112 personer ombord (passagerare och besättning) omkommer.</li>
<li>2003 – Sedan Recep Tayyip Erdoğans parti Rättvise- och utvecklingspartiet (AKP) har vunnit det turkiska valet året innan har han först av parlamentet på formella grunder hindrats att bilda regering. Denna dag blir han dock tillfrågad och tillträder posten som Turkiets premiärminister.</li>
</ul>

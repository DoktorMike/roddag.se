<ul>
<li></li>
<li>1836 – Den amerikanske uppfinnaren Samuel Colt tar patent på revolvern Colt 45, som han har uppfunnit 1829. Det är världens första användbara revolver och den kommer under 1800-talet göra namnet Colt känt i hela USA.</li>
<li>1848 – De oroligheter, som har rasat i Paris mellan 22 och 24 februari och som går till historien som februarirevolutionen, vilka har lett till att både den franske premiärministern har tvingats avgå och att monarkin har störtats, leder nu till att man i Frankrike antar en lag, som garanterar alla medborgare rätten till arbete.</li>
<li>1862 – USA inför en ny typ av dollarsedlar, som officiellt får namnet United States Notes, men i folkmun kommer att kallas ”Greenbacks”, eftersom de har en grönaktig ton. De utges fram till januari 1971, då landets nuvarande dollarsedlar införs. De Greenbacks, som idag (2016) finns kvar i cirkulation är fortfarande giltiga betalningsmedel i USA, men de blir allt mer sällsynta, eftersom de inte ges ut längre.</li>
<li>1904 – Acre blir en del av Brasilien,[1] sedan Brasilien har köpt området av Bolivia den 17 november året innan. Det har förekommit konflikter kring området sedan 1899, då det tillhör Bolivia, men har till största delen brasiliansk befolkning. Den 13 maj 1903 har brasilianska trupper ockuperat området, men konflikten har alltså avslutats genom att Brasilien har köpt området av Bolivia. Redan den 7 april samma år organiseras området som federalt territorium, men det dröjer till 1962, innan det blir en brasiliansk delstat.</li>
<li>1909</li>
<li></li>
<li>Filmbilder i färg visas för första gången offentligt i den brittiska badorten Brighton, bara 14 år efter att världens första film har förevisats i Paris. Det dröjer annars till 1940-talet, innan färgfilm börjar bli vanligt och till 1970-talet, innan den helt har konkurrerat ut den svartvita.</li>
<li>Tyska officerare värvas till uppbyggnaden av den japanska armén.</li>
</ul>

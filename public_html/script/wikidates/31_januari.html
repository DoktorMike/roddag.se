<ul>
<li>314 – Sedan Miltiades har avlidit den 10 januari väljs Silvester I till påve.</li>
<li>1208 – Den erikska ätten besegrar under Erik Knutssons ledning den sverkerska, som leds av kung Sverker den yngre, i slaget vid Lena i Västergötland. Därmed kan Erik avsätta Sverker och själv utropa sig till kung av Sverige. Sommaren 1210 gör Sverker ett försök att återta kronan, men blir då besegrad för gott, då han stupar i slaget vid Gestilren.</li>
<li>1659 – Under det pågående svensk-polska kriget intar svenskarna den polska staden Konitz.</li>
<li>1906 – De sydamerikanska länderna Colombia och Ecuador drabbas av en jordbävning med en magnitud av 8,8 på richterskalan, varvid omkring 1&#160;000 personer omkommer.</li>
<li>1917 – Som ett led i sin krigföring meddelar Tyskland USA och andra neutrala stater att det, under det rådande första världskriget, ämnar återuppta det oinskränkta ubåtskriget,[1] vilket innebär att tyska ubåtar är fria att sänka varje fartyg de uppbringar, utan förvarning eller hänsyn till antalet människoliv som kan gå till spillo eller deras nationalitet.[2] Denna taktik har tyskarna använt under våren och sommaren 1915[3] och från och med dagen därpå återupptas den, för att användas fram till krigsslutet 1918.[1]</li>
<li>1937 – 31 sovjetiska medborgare avrättas, åtalade och dömda för landsförräderi och trotskism.</li>
<li>1947 – Det avslöjas att den svenska säkerhetstjänsten under det nyss avslutade andra världskriget bland annat har skickat tillbaka tyska flyktingar till Tyskland.</li>
<li>1958</li>
<li>Den amerikanske fysikern James Van Allen upptäcker de radioaktiva strålningsbälten i rymden som sedan därför kommer att uppkallas efter honom.</li>
<li>USA gör sin första lyckade uppskjutning av en satellit (Explorer 1), fyra månader efter att den sovjetiska Sputnik 1 har skjutits upp.</li>
</ul>

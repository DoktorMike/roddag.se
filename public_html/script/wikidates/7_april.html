<ul>
<li>1141 – Sedan den engelske kungen Stefan av Blois’ trupper har blivit besegrade av hans kusin Matildas armé i slaget vid Lincoln den 2 februari utropas hon denna dag till regerande drottning av England i opposition mot Stefan. Hon erkänns dock inte i hela riket och redan den 1 november tvingas hon avsäga sig tronen.</li>
<li>1384 – I ett dokument av kung Albrekt av Mecklenburg omnämns den östgötska staden Norrköpings stadsprivilegium för första gången i bevarade källor. Forskarna tror att Norrköping kan ha erhållit stadsprivilegiet redan i början av 1300-talet, men eftersom detta är det äldsta bevarade beviset för det räknas denna dag som stadens grundläggningsdatum.</li>
<li>1655 – Sedan Innocentius X har avlidit den 7 januari väljs Fabio Chigi till påve och tar namnet Alexander VII.[1]</li>
<li>1906</li>
<li>Den svenska riksdagen antar en stavningsreform, som innebär att gammalstavningen tas bort från Sveriges skolor och myndigheter och att Svenska Akademiens ordlista över svenska språket ska ligga till grund för stavningen av svenska språket. Därmed avskaffas f, fv och hv som stavningar av v-ljudet och ersätts av enbart v (så att till exempel hvalf ska stavas valv), och dt ersätts av t eller tt för t-ljudet (så att till exempel rödt ska stavas rött). Pluraländelser på verb (till exempel vi gingo eller de stodo) avskaffas dock inte förrän under andra världskriget på 1940-talet.</li>
<li>Den italienska vulkanen Vesuvius får ett utbrott, som ödelägger stora delar av staden Neapel och kräver över 100 människoliv. Vid detta utbrott sprutar Vesuvius ut mer lava än vid något annat av sina kända utbrott.</li>
</ul>

<ul>
<li>509 f.Kr. – Jupitertemplet på Roms Capitoliumkulle invigs på ides i september.</li>
<li>81 – Domitianus blir romersk kejsare.</li>
<li>533 – Belisarius och Romerska riket krossar Gelimer och vandalerna i slaget vid Tricamarum nära Karthago.</li>
<li>604 – Sedan Gregorius I har avlidit den 12 mars väljs Sabinianus till påve.[1]</li>
<li>1276 – Sedan Hadrianus V har avlidit den 18 augusti väljs Pedro Julião till påve (den ende portugisiske påven och den ende på posten, som har varit läkare) och tar namnet Johannes XXI, trots att det inte har funnits någon Johannes XX, eftersom han vill korrigera vad man då tror vara ett fel i ordningsnumren på Johannespåvarna 15–19.</li>
<li>1757 – Det pommerska kriget inleds genom att den svenska hären bryter in i preussiska Pommern.</li>
<li>1759 – Staden Québec stormas och intas av brittiska trupper, vilket medför att Kanada kommer under brittiskt välde.</li>
<li>1770 – Sedan den dansk-norske kungen Kristian VII officiellt har förklarats psykiskt sjuk lyckas hans livläkare Johann Friedrich Struensee störta den dåvarande danske premiärministern Andreas Peter Bernstorff och i praktiken ta över styret över Danmark och Norge i 16 månader. Kristian VII är för all framtid avlägsnad från regeringen och styret, men förblir officiellt kung av Danmark och Norge till sin död 1808.</li>
<li>1808 – Svenskarna besegrar ryssarna i slaget vid Jutas.</li>
<li>1906 – Den första flygningen i Europa med en motordriven luftfarkost genomförs i Paris av brasilianen Alberto Santos-Dumont.</li>
<li>1935 – Skådespelaren Judy Garland gör en audition hos filmbolaget MGM, vilken leder till att hon får göra ett flertal filmer för dem.</li>
<li>1940 – Italienarna inleder en invasion av Egypten.</li>
<li>1970 – New York Marathon arrangeras för första gången.</li>
<li>1971 – Lin Biaos flygplan havererar i Öndörchaan på flykt från ett misslyckat kuppförsök.</li>
<li>1993 – Premiär för Ricki Lakes nationellt syndikerade talkshow på amerikansk TV.</li>
<li>2006 – Skottdramat på Dawson College äger rum.</li>
<li>2007 – FN:s deklaration om ursprungsfolkens rättigheter antogas.</li>
</ul>

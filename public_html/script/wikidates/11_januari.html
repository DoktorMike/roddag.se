<ul>
<li></li>
<li>1055 – Theodora blir regerande kejsarinna över Bysantinska riket, sedan den sittande kejsaren och tillika hennes svåger Konstantin IX Monomachos har avlidit samma dag.</li>
<li>1436 – Erik av Pommern blir uppsagd tro och lydnad och därmed avsatt som svensk kung för andra gången. Landets högste befälhavare är därmed rikshövitsmannen Engelbrekt Engelbrektsson, som har innehaft denna post i ett år. I februari tvingas han dock dela den med den unge Karl Knutsson och i början av maj blir han mördad. Senare samma år återtas Erik av Pommern en tredje gång som kung av Sverige, innan han hösten 1439 blir avsatt för gott.</li>
<li>1657 – Under det pågående kriget mellan Sverige och Polen bränner staden Danzigs innevånare ner förstäderna till sin stad, så att inte svenskarna ska kunna utnyttja dem.</li>
<li>1693 – Siciliens östkust (vid Messinasundet) och en del av det italienska fastlandet samt Malta drabbas av en jordbävning, som åtföljs av en flodvåg. Mindre skalv har noterats redan två dagar tidigare, men detta blir det kraftigaste och omkring 60&#160;000 människor omkommer, däribland omkring två tredjedelar av innevånarna i staden Catania. Vid återuppbyggnaden får området en mycket homogen stil, som kommer att kallas siciliansk barock.</li>
<li>1942 – Japan förklarar krig mot Nederländerna och inleder en invasion av kolonin Nederländska Ostindien (nuvarande Indonesien). Redan samma dag intar japanerna centralorten Kuala Lumpur.</li>
<li>1946 – Enver Hoxha utropar Albanien till kommunistisk folkrepublik med sig själv som diktator. Han behåller makten till sin död (1985) och gör under denna tid Albanien till en av världens hårdaste polisstater.</li>
<li>1971 – Sedan den svenska tvåkammarriksdagen har avskaffats året innan öppnas den första enkammarriksdagen i provisoriska lokaler i det nyöppnade Kulturhuset vid Sergels torg i Stockholm. Först 1983 kan riksdagen flytta in i det renoverade riksdagshuset.</li>
<li>1974 – Den svenska riksdagens högtidliga öppnande hålls för sista gången i rikssalen på Stockholms slott. Från och med året därpå hålls öppnandet, enligt den nya riksdagsordningen, istället i riksdagshuset.</li>
<li>1996 – Chefsåklagaren lägger ned förundersökningen mot socialdemokraternas partisekreterare Mona Sahlin, som står anklagad för missbruk av tjänstekontokort.</li>
</ul>

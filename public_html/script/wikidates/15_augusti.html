<ul>
<li>1057 – När Macbeth stupar i strid efterträds han som kung av Skottland av sin styvson Lulach. Denne stupar dock själv ett halvår senare i strid mot Malkolm III.</li>
<li>1843 – Nöjesfältet Tivoli öppnar i Köpenhamn.</li>
<li>1944 – Allierad landstigning i södra Frankrike – Operation Dragoon.</li>
<li>1945 – Japan kapitulerar.</li>
<li>1947 – Brittiska Indien delas i Indien och Pakistan och båda dessa stater uppnår självständighet från Storbritannien efter åratal av icke-våldsprotester. I Indien blir Jawaharlal Nehru landets förste premiärminister.</li>
<li>1950 – Jordbävning och översvämning drabbar Assam i Indien och förorsakar 574 dödsoffer och gör cirka 5 miljoner människor hemlösa.</li>
<li>1960 – Nuvarande Kongo-Brazzaville blir självständigt från Frankrike.[1]</li>
<li>1965 – Svåra rasupplopp i stadsdelen Watts i Los Angeles, Kalifornien, USA; 20&#160;000 nationalgardister kallas in för att kontrollera upploppen, som kräver 28 dödsoffer och 676 skadade.</li>
<li>1969 – Den legendariska Woodstockfestivalen inleds i norra delen av staten New York, USA och pågår till den 17:e.</li>
<li>1971 – Storbritanniens protektorat över Bahrain upphör.[2]</li>
<li>1982 – Ledningen för SVT beslutar avstänga Åsa Bodén fram till valet, eftersom hon uttalat sig om löntagarfonderna.</li>
<li>1987 – Bestraffning med rotting förbjuds officiellt i brittiska skolor, med undantag för friskolorna.</li>
<li>1988 – En bussolycka inträffar i Norge med barn och föräldrar ifrån Kvarnbackaskolan i Kista. 16 människor dör, varav 12 var barn, och 19 skadas.</li>
<li>1991 – Paul Simon ger en konsert i Central Park i New York inför cirka 750&#160;000 åskådare.</li>
<li>1996 – Belgisk polis griper pedofilen Marc Dutroux och genomför en razzia i hans hem.</li>
<li>1998 – Verkliga IRA genomför ett bombattentat i Omagh, Nordirland som dödar 29 personer.</li>
</ul>

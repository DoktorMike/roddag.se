<ul>
<li></li>
<li>1034 – Den skotske kungen Malkolm II blir mördad i Glamis. Han har inga egna söner, som kan efterträda honom på tronen, men han har sedan tidigare utverkat att hans dotterson Duncan ska efterträda honom på tronen. När Duncan I nu blir ny kung av Skottland grundar han också den nya kungaätten Dunkeld, som kommer att inneha den skotska kungamakten till 1286.</li>
<li>1185 – Sedan Lucius III har avlidit samma dag väljs Umberto Crivelli till påve och tar namnet Urban III.</li>
<li>1277 – Sedan Johannes XXI har avlidit den 20 maj väljs Giovanni Gaetano Orsini till påve och tar namnet Nicolaus III.</li>
<li>1286 – Den treåriga prinsessan Margareta, som är dotter till den norske kungen Erik prästhatare och den skotske kungen Alexander III:s dotter Margareta, väljs genom fördraget i Salisbury av Skottlands väktare till regerande drottning av Skottland. Hon står nämligen närmast den skotska tronen, efter att hennes båda morbröder har dött unga och det barn Alexanders hustru Yolande har burit sedan strax innan hans död 19 mars samma år har blivit dödfött. Vid tillfället befinner hon sig dock hos sin far i Norge och reser inte över till Skottland förrän 1290.</li>
<li>1936 – Tyskland och Japan undertecknar Antikominternpakten som riktar sig mot bolsjevismen, det vill säga Sovjetunionen.</li>
<li>1952 – Agatha Christies teaterpjäs Råttfällan (The Mousetrap) har premiär i London.</li>
<li>1958 – Autonoma Republiken Senegal utropas.[1]</li>
<li>1963 – President John F. Kennedy begravs på Arlingtonkyrkogården.</li>
<li>1969 – John Lennon återlämnar den Brittiska Imperieorden han tilldelats fyra år tidigare som en protest mot Storbritanniens agerande i Biafrakriget och Vietnamkriget.</li>
<li>1970 – Den japanske författaren Yukio Mishima begår seppuku efter ett misslyckat försök till statskupp.</li>
<li>1975 – Surinam blir självständigt från Nederländerna.[2]</li>
<li>2005 – Ett svenskt fordon ur svenska utlandsstyrkan blir utsatt för ett bombdåd under ett rekogniseringsuppdrag i Afghanistan. Två av de fyra personerna i fordonet avlider senare på sjukhus.[3][4][5]</li>
<li>2010 – Örlogsfartyget HMS&#160;Visborg avvecklas officiellt vid en ceremoni i Karlskrona örlogshamn. Kapten Magnus Ström blir den siste fartygschefen.</li>
</ul>
